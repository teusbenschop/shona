\c 32
\s Sani-Heribhi mambo weAsiriya anokomba Jerusarema, asi VaJudha vanorwirwa naJehovha
\p
\v 1 Shure kwezvinhu izvi nekutendeka uku, Sani-Heribhi mambo weAsiriya wakasvika ndokupinda kwaJudha, ndokudzika musasa kurwisa maguta akashoshewa, ndokufunga kuzvipazira iwo\x + 2 Madz. 18.13. Isa. 36.1.\x*.
\v 2 Hezekia paakaona kuti Sani-Heribhi wasvika, uye chiso chake chaiva pahondo kurwisa Jerusarema,
\v 3 wakarangana nemachinda ake nevane simba vake kudzivira mvura yezvitubu zvaiva kunze kweguta; ivo ndokumubatsira.
\v 4 Naizvozvo kwakaungana vanhu vazhinji, avo vakadzivira zvitubu zvese nerukova irwo rwaiyerera nepakati penyika, vachiti: Madzimambo eAsiriya achasvikirei akawana mvura zhinji\x + 30.14. 32.30.\x*?
\v 5 Zvino wakazvisimbisa, ndokuvaka rusvingo rwese rwaiva rwaputsika, ndokurwukwidza kusvika pashongwe, nerwumwe rusvingo kunze\x + 25.23. Isa. 22.9,10.\x*, ndokusimbisa Miro \add pa\add*guta raDhavhidhi\x + 2 Sam. 5.9.\x*, ndokuita zvombo nenhovo zhinji.
\v 6 Zvino wakaisira vanhu vatungamiriri vehondo, ndokuvaunganidza kwaari panhandare yesuwo reguta, ndokutaura kumoyo yavo achiti:
\v 7 Simbai mutsunge\x + Det. 31.6.\x*, musatya kana kuodzwa moyo pachiso chamambo weAsiriya, kana pachiso chechaunga chose chaanacho\x + 20.15.\x*, nokuti anesu anopfuura waanaye\x + 2 Madz. 6.16.\x*.
\v 8 Anaye chanza chenyama\x + Jer. 17.5.\x*, asi anesu ndiJehovha Mwari wedu kutibatsira nekurwa hondo dzedu\x + 13.12. 20.17.\x*. Vanhu ndokuzembera pamusoro pemashoko aHezekia mambo waJudha.
\p
\v 9 Shure kweizvi Sani-Heribhi mambo weAsiriya wakatuma varanda vake kuJerusarema (asi iye waiva pamberi peRakishi nesimba rake rese rinaye) kuna Hezekia mambo waJudha nekuna Judha wose waiva paJerusarema\x + 2 Madz. 18.17-19,37.\x* achiti:
\v 10 Ndizvo zvinoreva Sani-Heribhi mambo weAsiriya\x + 2 Madz. 18.19.\x*: Unovimba nei kuti ugare mukukombwa muJerusarema\x + Eze. 4.2,7. 2 Madz. 24.10. 25.2. 2 Madz. 19.24.\x*?
\v 11 Hezekia haakukwezvii kuti muzvipire kufa nenzara uye nenyota here\x + 32.15. 2 Madz. 18.32. 1 Madz. 21.25.\x* achiti: Jehovha Mwari wedu achatinunura kubva paruoko rwamambo weAsiriya\x + 2 Madz. 18.30.\x*?
\v 12 Haasi iye Hezekia wakabvisa nzvimbo dzake dzakakwirira nearitari dzake, ndokuraira Judha neJerusarema achiti: Muchashumira pamberi pearitari imwe, mugopisa zvipfungaidzo zvinonhuhwira pairi here\x + 31.1. 2 Madz. 18.22.\x*?
\v 13 Hamuzivi here ini nemadzibaba angu zvatakaitira vanhu vese venyika ino? Vamwari vendudzi dzenyika idzo vaigona kugona kununura nyika dzavo kubva paruoko rwangu here\x + 2 Madz. 18.33-35.\x*?
\v 14 Ndiani pakati pavamwari vese vendudzi idzo madzibaba angu dzavakaparadza wakagona kununura vanhu vake kubva paruoko rwangu, kuti Mwari wenyu agone kukununurai kubva paruoko rwangu\x + 2 Madz. 18.33-35.\x*?
\v 15 Zvino naizvozvo Hezekia ngaarege kukunyengerai\x + 2 Madz. 18.29.\x*, kana kukukwezvai nemutoo uyu; uye musamutenda, nokuti hakuna mwari werudzi rwupi nerwupi kana ushe wakagona kununura vanhu vake kubva paruoko rwangu nekubva paruoko rwemadzibaba angu. Naiye zvirokwazvo Mwari wenyu haangakununurii kubva paruoko rwangu here\x + 32.15. 2 Madz. 18.32. 1 Madz. 21.25.\x*?
\v 16 Zvino varanda vake vakataurazve kupikisa Jehovha Mwari, uye kupikisa muranda wake Hezekia\x + 2 Madz. 18.27.\x*.
\v 17 Wakanyorawo tsamba dzekutuka Jehovha Mwari waIsraeri, nekutaura dzichimupikisa\x + 2 Madz. 19.14.\x* dzichiti: Sevamwari vendudzi dzenyika idzo vasina kununura vanhu vavo kubva paruoko rwangu, saizvozvo Mwari waHezekia haanganunuri vanhu vake kubva paruoko rwangu\x + 2 Madz. 19.12.\x*.
\v 18 Zvino vakadanidzira nenzwi guru nechiJudha kuvanhu veJerusarema\x + 2 Madz. 18.28.\x* vaiva pamusoro perusvingo, kuvatyisa, nekuvanetsa, kuti vatape guta\x + 2 Madz. 18.26,27.\x*.
\v 19 Zvino vakataura zvaMwari weJerusarema\x + 32.14-16.\x* sezvana vamwari vevanhu venyika, basa remaoko emunhu\x + 2 Madz. 19.18.\x*.
\v 20 Asi Hezekia mambo\x + 2 Madz. 19.15.\x* nemuporofita Isaya mwanakomana waAmozi\x + 2 Madz. 19.2-4.\x* vakanyengetera nekuda kweichi, ndokuchemera kumatenga.
\p
\v 21 Zvino Jehovha wakatuma mutumwa uyo wakadzima vane simba veumhare vese nevatungamiriri nemisoro pamusasa wamambo weAsiriya\x + 2 Madz. 19.35-37.\x*. Naizvozvo wakadzoka panyika yake ane chiso chine nyadzi. Zvino apinde muimba yamwari wake, uye avo vakabuda muura hwake vakamuita kuti awe ipapo nemunondo\x + Map. 44.15. Jer. 7.19. Dhan. 9.7,8. Ezi. 9.6.\x*.
\p
\v 22 Saizvozvo Jehovha wakaponesa Hezekia nevagari veJerusarema kubva paruoko rwaSani-Heribhi mambo weAsiriya uye kubva paruoko rwevese, ndokuvatungamirira kumativi ose.
\v 23 Zvino vazhinji vakauya nezvipo kuna Jehovha paJerusarema\x + 17.5.\x*, nezvinhu zvakakosha kuna Hezekia mambo waJudha; iye ndokusimudzirwa pamberi pemeso emarudzi ese shure kweizvi\x + 1.1.\x*.
\s Kurwara kwaHezekia nekufa kwake
\p
\v 24 Pamazuva iwawo Hezekia wakarwarira kufa; iye ndokunyengetera kuna Jehovha\x + 2 Madz. 20.1. Isa. 38.1.\x*, iye ndokutaura naye, ndokumupa chiratidzo\x + 2 Madz. 20.8-11.\x*.
\v 25 Asi Hezekia haana kudzorera sezvinoenderana nemibairo yaaiva aitirwa\x + Map. 116.12.\x*, nokuti moyo wake waiva pamusoro\x + 26.16.\x*. Naizvozvo pakava nehasha pamusoro pake, nepamusoro paJudha neJerusarema\x + 24.18.\x*.
\v 26 Asi Hezekia waka\add zo\add*zvininipisa pamusoro pekuzvikudza kwemoyo wake\x + 33.12. Jer. 26.18,19.\x*, iye nevagari veJerusarema, zvekuti hasha dzaJehovha hadzina kuuya pamusoro pavo pamazuva aHezekia\x + 2 Madz. 20.19.\x*.
\p
\v 27 Hezekia waiva nefuma nerukudzo zvizhinji; zvino wakazviitira matura esirivha negoridhe neezvibwe zvinokosha neezvinonhuhwira neenhovo neezvinhu zvese zvinoshuvika,
\v 28 nematura ezvibereko zvezviyo newaini itsva nemafuta\x + Eki. 1.11.\x*, nematanga ezvipfuwo zvemarudzi ese, nezvidyiro zvemapoka\x + 1 Madz. 4.26.\x*.
\v 29 Uye wakazviitira maguta, nefuma yemakwai nemombe zhinji; nokuti Mwari waiva amupa fuma zhinji kwazvo.
\v 30 Uye ndiye Hezekia\x + 2 Madz. 20.20.\x* wakadzivira chitubu chemvura\x + 2 Madz. 2.21.\x* chekumusoro kweGihoni\x + 1 Madz. 1.33.\x*, ndokuinangisa ichiburuka kumavirira kweguta raDhavhidhi. Hezekia ndokubudirira pamabasa ake ose.
\p
\v 31 Asi zvaiva zvakadaro maererano nevatumwa vemisoro yeBhabhironi, avo vakatuma kwaari\x + 2 Madz. 20.12. Isa. 39.1.\x* kubvunza zvechishamiso chakaitika panyika\x + 32.24.\x*, Mwari ndokumusiya kuti amuedze kuti azive zvese zviri mumoyo make\x + Det. 8.2.\x*.
\p
\v 32 Zvino dzimwe dzenyaya dzaHezekia, nekunaka kwake, tarira, zvakanyorwa muchiratidzo chaIsaya muporofita mwanakomana waAmozi\x + Isa. 36,37,38,39.\x*, mubhuku remadzimambo aJudha naIsraeri\x + 2 Madz. 20.20.\x*.
\v 33 Hezekia ndokurara nemadzibaba ake, ivo ndokumuviga pakakwirisa pemakuva evanakomana vaDhavhidhi; Judha wose nevagari veJerusarema vakamuitira rukudzo pakufa kwake\x + 2 Madz. 20.21.\x*. Manase mwanakomana wake ndokuva mambo pachinzvimbo chake.