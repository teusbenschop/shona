\c 8
\s Zvimwe zvakavakwa naSoromoni
\p
\v 1 Makore makumi maviri akati apera, Soromoni aakavaka nawo imba yaJehovha neimba yake,
\v 2 Soromoni akavaka maguta akange apiwa Soromoni naHurami, akagarisa vana vaIsraeri imomo.
\v 3 Soromoni akaenda Hamatizobha, akarikunda.
\v 4 Akavaka Tadhimori murenje, namaguta ese amatura aakavaka paHamati.
\v 5 Akavakawo Bhetihoroni rokumusoro neBhetihoroni rezasi, ari maguta akakombwa namasvingo, anamasuwo, namazariro;
\v 6 neBhaarati, namaguta ese engoro dzake, namaguta avatasvi vamabhiza ake, nezvese Soromoni zvaakange achida kuzvivakira paJerusarema, napaRebhanoni, napanyika yese yakabatwa naye.
\p
\v 7 Kana vari vanhu vese vakange vasara paVaHiti, naVaAmori, navaPerizi, naVaHivhi, naVaJebhusi, vakange vasi vaVaIsraeri;
\v 8 pavana vavo vakange vasara panyika shure kwavo, vasati vakaparadzwa naVaIsraeri, pakati pavo Soromoni akaraira chibharo chavaranda kusvikira nhasi.
\v 9 Asi Soromoni haana kuita varanda pakati pavana vaIsraeri, asi ivo vakange vari varwi, navakuru vavatungamiriri vake vehondo, navarairi vengoro dzake, navatasvi vamabhiza ake.
\v 10 Ndivo vaiva vatariri vakuru vamambo Soromoni, vaiva namazana maviri namakumi mashanu, vairaira vanhu.
\p
\v 11 Zvino Soromoni akanotora mukunda waFarao muguta raDhavhidhi, akamuisa kuimba yaakange amuvakira; nokuti akati: Mukadzi wangu haafaniri kugara mumba yaDhavhidhi mambo waIsraeri, nokuti panzvimbo pasvika areka yaJehovha patsvene.
\p
\v 12 Zvino Soromoni akabaira Jehovha zvipiriso zvinopiswa paaritari yaJehovha, yaakange avaka pamberi peberere,
\v 13 sezvavaifanira kuita zuva rimwe nerimwe, vakabaira sezvavakange varairwa naMozisi, pamasabata, napakugara komwedzi, napamitambo yakatarwa, katatu pagore, pamutambo wezvingwa zvisine mvuviro, napamutambo wamavhiki, napamutambo wamatumba.
\p
\v 14 Akagadza, sezvaakarairwa naDhavhidhi baba vake, mapoka avapristi pamabasa avo, naVaRevhi pamabasa avo, kuti varumbidze nokubata pamberi pavapristi, sezvavaifanira kuita zuva rimwe nerimwe navatariri vemikova pamapoka avo pasuwo rimwe nerimwe; nokuti ndizvo zvakange zvarairwa naDhavhidhi munhu waMwari.
\v 15 Havana kutsauka pamurairo wamambo kuvapristi naVaRevhi pamusoro pezvinhu zvese napamusoro pefuma.
\v 16 Zvino mabasa ese aSoromoni akapera kugadzirwa pazuva rokuvambwa kweimba kusvikira pakupera kwayo. Imba yaJehovha ikazopera chose.
\p
\v 17 Ipapo Soromoni akaenda EZiyonigebheri neEroti, pamahombekombe egungwa panyika yaEdhomu.
\v 18 Hurami akamutumira navaranda vake zvikepe, navaranda vaiziva gungwa kwazvo vakaenda; Ofiri navaranda vaSoromoni, vakanotorapo goridhe rakasvika matarenda* mazana mana namakumi mashanu, vakauya nayo kuna mambo Soromoni.
