\c 3
\s Soromoni anovaka tembere yaJehovha
\p
\v 1 Zvino Soromoni wakatanga kuvaka imba yaJehovha paJerusarema mugomo reMoria, \add Jehovha\add* paakazviratidza kuna Dhavhidhi baba vake, panzvimbo Dhavhidhi paaiva agadzirira, paburiro raOrinani muJebhusi.
\v 2 Zvino wakatanga kuvaka nerepiri remwedzi wechipiri, negore rechina rekutonga kwake.
\p
\v 3 Zvino idzi inheyo dzaSoromoni kuvaka imba yaMwari. Urefu pamakubhiti nechiyero chekutanga hwaiva makubhiti makumi matanhatu, neupamhi makubhiti makumi maviri.
\v 4 Neberere raiva pamberi; urefu hwaiva hwuchienderana neupamhi hweimba, makubhiti makumi maviri, nekukwirira \add makubhiti\add* zana nemakumi maviri; ndokuidzudzura nechemukati negoridhe rakazara.
\v 5 Zvino imba huru wakaifukidza nematanda emusipiresi aakadzudzura negoridhe rakanaka, ndokuisa pairi michindwe nemaketani.
\v 6 Zvino wakadzudzura imba nemabwe anokosha kushongedza; uye goridhe raiva goridhe reParivhaimi.
\v 7 Wakadzudzurawo imba, mapuranga, magwatidziro, nemadziro ayo, nemagonhi ayo negoridhe; ndokuvezera makerubhi* pamadziro.
\v 8 Zvino wakaita imba tsvene yedzitsvene; kureba kwayo kuchienderana neupamhi hweimba, makubhiti makumi maviri, neupamhi hwayo makubhiti makumi maviri; ndokuidzudzura negoridhe rakanaka, kumatarenda* mazana matanhatu.
\v 9 Neuremu hwembambo hwaiva mashekeri egoridhe makumi mashanu. Uye wakadzudzura makamuri ekumusoro negoridhe.
\p
\v 10 Nepaimba tsvene yedzitsvene wakaita makerubhi maviri nebasa rezvakavezwa; ndokuafukidza negoridhe.
\v 11 Zvino mapapiro emakerubhi, kureba kwawo kwaiva makubhiti makumi maviri; bapiro rimwe raiva makubhiti mashanu richinanavira kumadziro eimba, nerimwe bapiro raiva makubhiti mashanu richinanavira kubapiro rerimwe kerubhi.
\v 12 Nebapiro rerimwe kerubhi raiva makubhiti mashanu, richinanavira kumadziro eimba; nerimwe bapiro raiva makubhiti mashanu rakanamatirana nebapiro rerimwe kerubhi.
\v 13 Mapapiro emakerubhi awa akatandavara makubhiti makumi maviri; uye amire nemakumbo awo nezviso zvawo zvikatarisa mumba.
\p
\v 14 Zvino wakaita vheiri nezveruvara rwedenga, nezveruvara rwehute, nezvitsvuku, nemucheka wakaisvonaka; ndokuisa pariri makerubhi.
\v 15 Wakaitawo pamberi peimba mbiru mbiri, kureba makubhiti makumi matatu nemashanu, nemusoro waiva pamusoro penhongonya yeimwe neimwe waiva makubhiti mashanu.
\v 16 Wakaitawo maketani \add se\add*panzvimbo yeinzwi, ndokuisa pamisoro yembiru; ndokuita mapomegiranati zana ndokuisa pamaketeni.
\v 17 Zvino wakamisa mbiru pamberi petembere, imwe kurudyi uye imwe kuruboshwe; ndokutumidza zita reyekurudyi Jakini, uye zita reyekuruboshwe Bhowazi.