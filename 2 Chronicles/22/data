\c 22
\s Ahazia mambo waJudha
\p
\v 1 Zvino vagari veJerusarema vakaita Ahazia mwanakomana wake mudiki mambo pachinzvimbo chake, nokuti hondo yakarongwa yevanhu yakauya nevaArabhia yaiva yauraya vakuru vake vese. Naizvozvo Ahazia mwanakomana waJehoramu mambo waJudha wakatonga.
\p
\v 2 Ahazia waiva nemakore makumi mana nemaviri paakava mambo, ndokutonga gore rimwe paJerusarema; zita ramai vake raivawo Ataria, mukunda waOmiri.
\v 3 Naiye wakafamba nenzira dzeimba yaAhabhi; nokuti mai vake vaiva murairikadzi wake kuita zvakaipa.
\v 4 Naizvozvo wakaita zvakaipa pamberi paJehovha seimba yaAhabhi; nokuti ivo vaiva varairi vake shure kwekufa kwababa vake, kukava kuparara kwake.
\p
\v 5 Wakafambawo mukuraira kwavo, ndokuenda naJehoramu mwanakomana waAhabhi mambo waIsraeri kunorwisa Hazaeri mambo weSiriya paRamoti-Giriyadhi; vaSiriya ndokurova Jehoramu.
\v 6 Zvino wakadzokera ku\add no\add*rapiwa kuJezireeri nekuda kwemavanga akapiwa kwaari paRama, paakarwa naHazaeri mambo weSiriya. Zvino Azariya mwanakomana waJehoramu mambo waJudha, wakaburuka kunoona Jehoramu mwanakomana waAhabhi paJezireeri, nokuti wairwara.
\v 7 Zvino kuparadzwa kwaAhazia kwaibva kuna Mwari, zvaakaenda kuna Joramu. Nokuti pakusvika kwake, wakabuda naJehoramu kurwisa Jehu mwanakomana waNishi, Jehovha waaiva agadza kugura imba yaAhabhi.
\v 8 Zvino zvakaitika, kuti Jehu paaiita mutongo pamusoro peimba yaAhabhi, wakawana misoro yekwaJudha, nevanakomana vevanin'ina vaAhazia vaishandira, ndokuvauraya.
\v 9 Zvino wakatsvaka Ahazia; vakamubatawo, nokuti waiva avanda paSamaria, vakamuuisa kuna Jehu ndokumuuraya vakamuviga, nokuti vakati: Mwanakomana waJehoshafati anotsvaka Jehovha nemoyo wake wese. Naizvozvo imba yaAhazia yaiva isina munhu wekuchengeta simba reushe.
\s Ataria anoparadza imba yaAhazia, asi Joashi anopukunyuka
\p
\v 10 Zvino Ataria mai vaAhazia pavakaona kuti mwanakomana wavo wafa, vakasimuka ndokukaparadza chizvarwa chese cheumambo hweimba yaJudha.
\v 11 Asi Jehoshabhiyati mukunda wamambo wakatora Joashi mwanakomana waAhazia ndokumuba pakati pevanakomana vamambo vaiurawa, ndokumuisa iye nemureri wake muimba yekurara. Naizvozvo Jehoshabhiyati mukunda wamambo Jehoramu, mukadzi waJehoyadha mupristi, nokuti waiva hanzvadzi yaAhazia, akamuvanza pachiso chaAtaria kuti asamuuraya.
\v 12 Zvino wakavanda navo muimba yaMwari makore matanhatu; Ataria ndokutonga pamusoro penyika.
