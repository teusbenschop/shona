\c 4
\s Nhumbi dzetemberi
\p
\v 1 Akaitawo aritari yendarira, kureba kwayo kwakange kuna makubhiti ana makumi maviri, nokukwirira kwayo ane gumi.
\p
\v 2 Akaitawo dziva rendarira yakanyauswa, rakasvika makubhiti ane gumi paupamhi pamuromo, rakatenderera; nokukwirira kwaro kwakasvika makubhiti mashanu; uye pakuyera rwonzi rwakasvika makubhiti ana makumi matatu rwakaripoteredza.
\v 3 Pasi paro pakange pane zvifananidzo zvenzombe dzakange dzichirikomberedza, zvichiita gumi pakubhiti rimwe nerimwe, zvichipoteredza dziva. Nzombe dzakaita misara miviri, dzakaumbwa pamwe chete naro pakuumbwa kwaro.
\v 4 Rakange rimire pamusoro penzombe gumi nembiri, nhatu dzakange dzakatarira kurutivi rwekumaodzanyemba, nhatu kurutivi rwamavirazuva, nhatu kurutivi rwechamhembe, nenhatu kurutivi rwamabvazuva; dziva rakange rakagadzwa pamusoro padzo, idzo dzakafuratirana.
\v 5 Ukobvu hwaro hwakange hwakaita soupamhi hwechanza, nomuromo waro wakange wakafanana nomuromo wembiya, seruva rehapa; mukati makadirwa uye makaringana mabhati ane zvuru zvitatu.
\p
\v 6 Akaitawo midziyo yokusukira ine gumi, akaisa mishanu kurudyi nemishanu kuruboshwe, yokusukiramo; zvinhu zvezvipiriso zvaipiswa zvaisukirwamo; asi dziva rakange riri ravapristi rokushambidziramo.
\v 7 Akaitawo zvigadziko zvemwenje zvine gumi zvegoridhe, sezvaakange arairwa pamusoro pazvo; akazviisa patemberi, zvishanu kurudyi uye zvishanu kuruboshwe.
\v 8 Akaitawo tafura dzine gumi, akadziisa mutemberi, shanu kurudyi uye shanu kuruboshwe. Akaita midziyo yegoridhe ine zana.
\v 9 Uye akaitawo ruvazhe rwavapristi, noruvazhe rukuru, nemikova yoruvazhe, akafukidza mikova yarwo nendarira.
\v 10 Akaisa dziva kurutivi rworudyi rweimba kumabvazuva, kwakatarira chamhembe.
\p
\v 11 Hurami akaita hari, nefoshoro, nembiya. Naizvozvo Hurami akapedza mabasa ese aakaitira Soromoni paimba yaJehovha;
\v 12 zvaiti: Mbiru mbiri, nembiya, nemisoro miviri, yakange iri pamisoro yembiru; nemimbure miviri yokufukidza nayo mbiya mbiri dzemisoro miviri yakange iri pamisoro yembiru;
\v 13 namapomegiranati ana mazana mana emimbure miviri, misara miviri yamapomegiranati pamumbure umwe nomumwe, kufukidza mbiya mbiri yemisoro yakange iri pamusoro pembiru;
\v 14 akaitawo zvingoro zvine gumi, nemidziyo yokushambidzira pamusoro pezvingoro;
\v 15 nedziva rimwe, nenzombe gumi nembiri pasi pedziva.
\v 16 Nehariwo, nefoshoro, nezvikokovonho zvenyama, nenhumbi dzese dzayo, Hurami Abhi wakazviitira mambo Soromoni nendarira inobwinya, zvive zveimba yaJehovha.
\v 17 Mambo akazviumba pabani raJoridhani, pakati peSukoti neZeredha.
\v 18 Saizvozvo Soromoni akaita nhumbi dzese idzi dzakawanda kwazvo; nokuti kurema kwendarira kwakange kusingayerwi.
\p
\v 19 Soromoni akaita nhumbi dzese dzakange dziri mumba maMwari, nearitari yendarirawo netafura pakange pane zvingwa zvokuratidza;
\v 20 nezvigadziko zvemwenje nemwenje yazvo, kuti ipfute pamberi penzvimbo tsvene, sezvavakange varairwa, zviri zvegoridhe;
\v 21 namaruva, nemwenje, nembato, zvegoridhe, iri pagoridhe rakanaka kwazvo;
\v 22 nembato, nembiya, nezvirongo, nezvaenga zvomoto, zviri zvegoridhe rakaisvonaka; napavakapinda napo paimba, mikova yomukati yayo yenzvimbo tsvene-tsvene; nemikova yeimba, iyo temberi, yakange iri yegoridhe.