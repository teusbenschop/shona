\c 1
\s Soromoni anokumbira njere kuna Mwari
\p
\v 1 Zvino Soromoni mwanakomana waDhavhidhi akasimbiswa paushe hwake, Jehovha Mwari wake akava naye, akamukurisa zvikuru kwazvo.
\v 2 Zvino Soromoni akataura naVaIsraeri vese, navakuru vezvuru navamazana, navatongi, namachinda ese pakati paIsraeri vese, ivo vakuru vedzimba dzamadzibaba.
\v 3 Ipapo Soromoni neungano yese pamwe chete naye vakaenda kudunhu rakakwirira raiva paGibhiyoni; nokuti ndipo pakange pane tende rokusangana raMwari, rakange ravakwa murenje naMozisi muranda waJehovha.
\v 4 Asi Dhavhidhi akange atora areka yaMwari paKiriatijearimi, akaiisa panzvimbo, Dhavhidhi yaakange aigadzirira; nokuti akange aidzikira tende paJerusarema.
\v 5 Neareka yendarira yakange yaumbwa naBhezareri mwanakomana waUri, mwanakomana waHuri, yakange iripo pamberi petabhenakeri yaJehovha; Soromoni neungano yese vakairangarira.
\v 6 Soromoni akakwirako pamberi paJehovha kuaritari yendarira, yakange iri patende rokusangana, akabaira pamusoro payo zvipiriso zvinopiswa zvine chiuru chezana.
\p
\v 7 Zvino nousiku uhwo Mwari akazviratidza kuna Soromoni, akati kwaari: Kumbira chaunoda kuti ndikupe.
\v 8 Soromoni akati kuna Mwari Makaitira baba vangu Dhavhidhi tsitsi huru, mukandiita ini mambo panzvimbo yavo.
\v 9 Zvino Jehovha Mwari, shoko ramakapikira Dhavhidhi baba vangu ngarisimbiswe; nokuti makandiita mambo wavanhu vakafanana neguruva renyika pakuwanda kwavo.
\v 10 Zvino ndipei henyu njere nokuziva, kuti ndibude nokupinda pamberi pavanhu ava; nokuti ndiani angagona kutonga vanhu venyu ava vakawanda vakadai?
\v 11 Mwari akati kuna Soromoni: Zvawarangarira chinhu ichi mumoyo mako, ukasakumbira fuma, nezvakawanda, kana kukudzwa, kana kufa kwavavengi vako, kana kukumbira upenyu urefu, asi wakazvikumbirira njere nokuziva, kuti ugone kutonga vanhu vangu, vandakakuita mambo wavo;
\v 12 zvino njere nokuziva unozvipiwa iwe; uye ndichakupa fuma, nezvakawanda, nokukudzwa, zvisina kumbopiwa umwe wamadzibaba akakutangira; uye hapana umwe achakutevera uchava nezvakadai.
\p
\v 13 Zvino Soromoni akabva panzvimbo yakakwirira yakange iri paGibhiyoni, pamberi petende rokusangana, akasvika Jerusarema, akabata ushe hwaIsraeri.
\s fuma yaSoromoni
\p
\v 14 Soromoni akaunganidza ngoro navatasvi vamabhiza; akange ane ngoro dzine chiuru chimwe namazana mana, navatasvi vamabhiza vane zvuru zvine gumi nezviviri, vaakaisa mumaguta engoro nokuna mambo paJerusarema.
\v 15 Mambo akaunganidza sirivha negoridhe paJerusarema zvikawanda zvikaita samabwe, nemisidhari ikaita semionde yaiva pamapani.
\v 16 Mabhiza aSoromoni akauyiswa achibva Egipita nemicheka yakapfava; vatengesi vamambo vaigamuchira micheka yakapfava nemutengo.
\v 17 Vakanozvitora Egipita, vakauya nazvo, ngoro imwe neimwe ichitengwa namashekeri esirivha ana mazana matanhatu, nebhiza rimwe nerimwe namashekeri ane zana namakumi mashanu; saizvozvowo madzimambo ese avaHiti, namadzimambo aVaSiriya aivigirwa izvozvo navo.