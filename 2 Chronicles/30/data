\c 30
\s Hezekia anodana vanhu kuzodya pasika paJerusarema
\p
\v 1 Zvino Hezekia wakatuma \add nhume\add* kuna Israeri wose naJudha, ndokunyorawo tsamba kuna Efuremu naManase, kuti vauye kuimba yaJehovha paJerusarema, kuzoitira Jehovha Mwari waIsraeri pasika.
\v 2 Nokuti mambo waiva arangana nemachinda ake neungano yose paJerusarema, kuita pasika mumwedzi wechipiri.
\v 3 Nokuti vaiva vasingagoni kuiita nenguva iyo, nokuti vapristi havana kuzvitsvenesa zvakakwana, uye vanhu vaiva vasina kuungana paJerusarema.
\v 4 Zvino chinhu \add ichi\add* chakava chakarurama pameso pamambo nepameso peungano yose.
\v 5 Naizvozvo vakasimbisa shoko kupfuudza chiziviso kuna Israeri wose, kubva paBheeri-Shebha kusvika paDhani, kuti vauye kuzoitira Jehovha Mwari waIsraeri pasika muJerusarema; nokuti vaiva vasina ku\add i\add*ita kwenguva refu, sezvazvaiva zvakanyorwa.
\v 6 Naizvozvo vamhanyi vakaenda netsamba kubva muruoko rwamambo nemachinda ake kuna Israeri wose naJudha, uye zvichienderana nemurairo wamambo, vachiti: Imwi vana vaIsraeri, dzokerai kuna Jehovha Mwari waAbhurahama, Isaka, naIsraeri, uye iye achadzokera kune vakapukunyuka, vasara venyu kubva paruoko rwemadzimambo eAsiriya.
\v 7 Uye regai kuva semadzibaba enyu, uye sehama dzenyu, vakadarikira Jehovha Mwari wemadzibaba avo, kusvika avapa kukuparadzwa sezvamunoona.
\v 8 Ikozvino musaomesa mutsipa wenyu semadzibaba enyu; ipai ruoko kuna Jehovha, mugopinda muimba yake tsvene, yaakatsvenesa nekusingaperi, mugoshumira Jehovha Mwari wenyu, kuti kupfuta kwehasha dzake kudzoke kubva kwamuri.
\v 9 Nokuti pakudzokera kwenyu kuna Jehovha, hama dzenyu nevana venyu vachawana tsitsi pamberi pevatapi vavo, kuti vadzoke kunyika ino; nokuti Jehovha Mwari wenyu ane nyasha netsitsi; uye haafuratidzi chiso kubva kwamuri kana mukadzokera kwaari.
\v 10 Naizvozvo vamhanyi vakapfuurira kubva paguta kuenda kuguta panyika yaEfuremu naManase, kusvikawo paZebhuruni; asi vakavaseka vakavasveeredza.
\v 11 Zvakadaro vamwe kubva kwaAsheri naManase nekubva kuna Zebhuruni vakazvininipisa vakauya kuJerusarema.
\v 12 NekwaJudha ruoko rwaMwari rwaivapo kuvapa moyo umwe, kuita murairo wamambo nemachinda neshoko raJehovha.
\p
\v 13 Zvino kwakaungana paJerusarema vanhu vazhinji kuita mutambo wechingwa chisina mbiriso nemwedzi wechipiri, ungano huru kwazvo.
\v 14 Zvino vakasimuka ndokubvisa aritari dzaiva paJerusarema, nearitari dzose dzezvipfungaidzo zvinonhuhwira vakabvisa, ndokukandira murukova Kidhironi.
\v 15 Zvino vakauraya pasika ne\add zuva\add* regumi nemana remwedzi wechipiri; vapristi neVaRevhi ndokunyara, vakazviita vatsvene, ndokuunza zvipo zvinopiswa muimba yaJehovha.
\v 16 Zvino vakamira panzvimbo yavo zvichienderana netsika yavo zvichienderana nemurairo waMozisi munhu waMwari; vapristi vakasasa ropa kubva muruoko rweVaRevhi.
\v 17 Nokuti kwaiva nevazhinji paungano vaiva vasina kuzviita vatsvene; naizvozvo VaRevhi vaiva pamusoro pekuuraya dzipasika dzevese vaiva vasina kuchena, ku\add va\add*itira vatsvene Jehovha.
\v 18 Nokuti chaunga chevanhu, vazhinji vekwaEfuremu, naManase, Isasikari, naZebhuruni, chaiva chisina kuzvinatsa; zvakadaro vakadya pasika nemutoo waiva usina kunyorwa. Asi Hezekia wakavanyengeterera achiti: Jehovha wakanaka ngaaitire chiyananiso
\v 19 umwe neumwe anogadzirira moyo wake kutsvaka Mwari, Jehovha Mwari wemadzibaba ake, kunyange asina \add kuita\add* zvichienderana nekunatsa kwenzvimbo tsvene.
\v 20 Jehovha ndokunzwa Hezekia, ndokuporesa vanhu.
\p
\v 21 Zvino vana vaIsraeri vaivapo paJerusarema vakaita mutambo wechingwa chisina mbiriso mazuva manomwe nemufaro mukuru. VaRevhi nevapristi ndokurumbidza Jehovha zuva nezuva nezvekuimbisa nesimba kuna Jehovha.
\v 22 Zvino Hezekia wakataura kumoyo yeVaRevhi vese vaiva nekunzwisisa paruzivo rwakanaka rwaJehovha. Zvino vakadya \add pa\add*mutambo wakatarwa mazuva manomwe, vachipa zvibairo zvezvipo zvekuyananisa, vachirumbidza Jehovha Mwari wemadzibaba avo.
\v 23 Zvino ungano yose yakarangana kuita amwe mazuva manomwe; vakaita mazuva manomwezve nemufaro.
\v 24 Nokuti Hezekia mambo waJudha wakapa kuungano nzombe diki churu nemakwai zvuru zvinomwe; nemachinda akapa kuungano nzombe diki churu nemakwai zvuru gumi; vapristi ndokuzviita vatsvene vakawanda.
\v 25 Zvino ungano yose yaJudha, nevapristi neVaRevhi, neungano yose yaibuda kubva kwaIsraeri, nevatorwa vakabva kubva panyika yaIsraeri, nevaigara paJudha, vakafara.
\v 26 Naizvozvo kwakava nemufaro mukuru paJerusarema; nokuti kubva pamazuva aSoromoni mwanakomana waDhavhidhi mambo waIsraeri hakuna kuva nezvakadaro paJerusarema.
\p
\v 27 Zvino vapristi VaRevhi vakasimuka ndokuropafadza vanhu; inzwi ravo ndokunzwikwa, nemunyengetero wavo wakasvika kuugaro hwake utsvene kumatenga.