\c 27
\s Jotamu mambo waJudha
\p
\v 1 Jotamu waiva nemakore makumi maviri nemashanu paakava mambo; ndokutonga makore gumi nematanhatu paJerusarema. Uye zita ramai vake raiva Jerusha mukunda waZadhoki.
\v 2 Zvino wakaita zvakarurama pameso paJehovha, zvichienderana nezvose baba vake Uziya zvavakaita; koga haana kupinda mutembere yaJehovha. Uye vanhu vairamba vachiita zvakaora.
\v 3 Iye wakavaka suwo rekumusoro reimba yaJehovha, nepachidziro cheshongwe wakavaka zvizhinji.
\v 4 Wakavakawo maguta pamakomo aJudha, uye mumasango wakavaka dzinhare nedzishongwe.
\p
\v 5 Iye wakarwawo namambo wevana vaAmoni ndokuvakunda. Vana vaAmoni ndokumupa mugore iroro matarenda* esirivha zana, nemakori* egorosi zvuru gumi, neebhari zvuru gumi. Vana vaAmoni vakadzosa izvi kwaari mugorewo rechipiri nerechitatu.
\v 6 Naizvozvo Jotamu wakazvisimbisa, nokuti wakagadzira nzira dzake pamberi paJehovha Mwari wake.
\p
\v 7 Zvino dzimwe dzenyaya dzaJotamu, nehondo dzake dzose, nenzira dzake, tarira, dzakanyorwa mubhuku remadzimambo aIsraeri naJudha.
\v 8 Waiva nemakore makumi maviri nemashanu paakava mambo; ndokutonga makore gumi nematanhatu paJerusarema.
\p
\v 9 Zvino Jotamu wakarara nemadzibaba ake; ivo ndokumuviga muguta raDhavhidhi. Ahazi mwanakomana wake ndokuva mambo pachinzvimbo chake.
