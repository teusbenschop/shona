\c 14
\s Asa mambo waJudha
\p
\v 1 Zvino Abhija wakarara nemadzibaba ake, ivo ndokumuviga muguta raDhavhidhi. Asa mwanakomana wake ndokuva mambo pachinzvimbo chake. Mumazuva ake nyika yaiva murunyararo makore gumi.
\v 2 Zvino Asa wakaita zvakanaka nezvakarurama pameso paJehovha Mwari wake.
\v 3 Nokuti wakabvisa aritari dzeutorwa nenzvimbo dzakakwirira, ndokuputsa zvifananidzo, ndokutema matanda ekunamata nawo.
\v 4 Zvino wakaraira Judha kutsvaka Jehovha Mwari wemadzibaba avo, nekuita mutemo nemurairo.
\v 5 Wakabvisawo kubva mumaguta ese aJudha nzvimbo dzakakwirira nearitari dzezuva. Nyika ndokuva nerunyararo pamberi pake.
\p
\v 6 Zvino wakavaka maguta akashoshewa kwaJudha; nokuti nyika yaiva ine runyararo uye kwaiva kusina hondo naye mumakore awa, nokuti Jehovha waiva amuzorodza.
\v 7 Naizvozvo wakati kuna Judha: Ngativake maguta awa, uye tiite rusvingo ku\add a\add*poteredza, neshongwe, masuwo, nemazariro, nyika ichiri pamberi pedu; nokuti takatsvaka Jehovha Mwari wedu; taka\add mu\add*tsvaka, akatipa zororo kukomberedza. Zvino vakavaka ndokubudirira.
\v 8 Zvino Asa waiva nevarwi zvuru mazana matatu kwaJudha, vaiva vakatakura nhovo huru nemapfumo; nezvuru mazana maviri nemakumi masere kwaBhenjamini, vaiva vakatakura nhovo vaitsika uta; ava vose vaiva varume vesimba veumhare.
\p
\v 9 Zvino kwakabudira kwaari Zera muItiyopiya nehondo yechuru chezvuru, nengoro mazana matatu; ndokusvika kuMaresha.
\v 10 Zvino Asa wakabuda kuzorwa naye; ivo ndokurongedza hondo pamupata weZefata paMaresha.
\v 11 Zvino Asa wakachema kuna Jehovha Mwari wake, ndokuti: Jehovha kubatsira hachisi chinhu kwamuri, kana kune vakawanda kana kune vasina simba; tibatsirei Jehovha Mwari wedu; nokuti takazembera pamuri, uye nezita renyu tauya kurwisana nechaunga ichi; Jehovha, imwi muri Mwari wedu; munhu ngaarege kukukundai.
\v 12 Naizvozvo Jehovha wakarova VaItiyopiya pamberi paAsa, nepamberi paJudha; VaItiyopiya ndokutiza.
\v 13 Asa nevanhu vaiva naye ndokuvadzingirira kusvika paGerari; ndokuwa kubva kuVaItiyopiya zvekuti hakuna kumbova nekumutsiridzika kwavari; nokuti vakaparadzwa pamberi paJehovha nepamberi pehondo yake. Vakatakura zvakapambiwa zvizhinji kwazvo.
\v 14 Zvino vakarova maguta ose akapoteredza Gerari; nokuti kutya Jehovha kwaiva pavari; zvino vakapamba maguta ose, nokuti maiva mune zvakapambiwa zvizhinji maari.
\v 15 Vakarovawo matende ezvipfuwo, ndokutapa makwai mazhinji nemakamera, ndokudzokera kuJerusarema.