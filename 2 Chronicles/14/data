\c 14
\s Asa mambo waJudha
\p
\v 1 Zvino Abhija akarara namadzibaba ake, akavigwa muguta raDhavhidhi; Asa mwanakomana wake akamutevera paushe, pamazuva ake nyika yakange ino rugare makore ane gumi.
\v 2 Asa akaita zvakanaka nezvakarurama pamberi paJehovha Mwari wake.
\v 3 Nokuti akabvisa aritari dzoutorwa, namatunhu akakwirira, akaputsa shongwe, nokutemawo matanda okunamata nawo;
\v 4 akaraira vaJudha kuti vatsvake Jehovha Mwari wamadzibaba avo, nokuchengeta murau nomurayiro.
\v 5 Akabvisawo pamaguta ese avaJudha matunhu akakwirira nezvimwari zvezuva; ushe hukava norugare iye ari mambo.
\p
\v 6 Akavaka maguta akakombwa paJudha; nokuti nyika yakange ino rugare, akange asina kurwa pamakore iwayo; nokuti Jehovha akange amuzorodza.
\v 7 Nokuti akati kuvaJudha: Ngativake maguta iwayo, tiapoteredze namasvingo, neshongwe, namasuwo, namazariro; nyika ichiri pamberi pedu, nokuti takatsvaka Jehovha Mwari wedu; takamutsvaka, akatizorodza pamativi ese. Ipapo vakavaka, vakagara zvakanaka.
\v 8 Asa akange ane hondo yavaJudha, vane zvuru zvina mazana matatu, vakange vakashonga nhovo huru namapfumo; neyavaBhenjamini vane zvuru zvina mazana maviri namakumi masere, vakange vakashonga nhovo vaifura nouta; ava vese vaiva varume vane simba noumhare.
\p
\v 9 Zvino Zera multiopia akauya kuzorwa navo nehondo yavanhu vane zvuru zvezvuru, nengoro dzina mazana matatu; akasvika Maresha.
\v 10 Ipapo Asa akabuda kuzorwa naye, vakagadzira kuzorwa pamupata weZefata paMaresha.
\v 11 Asa akachema kuna Jehovha Mwari wake, akati: Jehovha hakuna angabatsira asine simba kurwa nounesimba, asi imwi mega; tibatsirei Jehovha Mwari wedu; nokuti tinovimba nemi, tasvika kuzorwa navazhinji ava nezita renyu, imwi Jehovha, ndimi Mwari wedu; munhu ngaarege kukukundai imi.
\v 12 Ipapo Jehovha akaparadza vaKushi pamberi paAsa, napamberi pavaJudha, vaKushi vakatiza.
\v 13 Asa navanhu vaakange anavo vakavateverera kusvikira paGerari; vaKushi vakaurawa vazhinji, vakakoniwa kumutsiridzika; nokuti vakaparadzwa pamberi paJehovha napamberi pehondo yake vaJudha vakaenda nezvizhinji kwazvo zvavakapamba.
\v 14 Vakaparadza maguta ese akapoteredza Gerari; nokuti vakavhunduswa naJehovha; vakapamba maguta ese, nokuti kwakange kune zvingapambiwa zvizhinji maari.
\v 15 Vakaparadzawo matende ezvipfuwo, vakatapa makwai mazhinji nemakamera, ndokudzokera Jerusarema.
