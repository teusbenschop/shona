\c 1
\s Kwaziso
\p
\v 1 Pauro naSirivhano naTimotio; kukereke yevaTesaronika muna Mwari baba vedu, naIshe Jesu Kristu:
\v 2 Nyasha kwamuri nerugare runobva kuna Mwari Baba vedu naIshe Jesu Kristu.
\s Pauro unovonga nekuti vanomira nesimba
\p
\v 3 Tinosungirwa kuvonga Mwari nguva dzose pamusoro penyu, hama, sezvazvakafanira, nekuti rutendo rwenyu rwunokura zvikurusa, nerudo rweumwe neumwe wenyu kune umwe neumwe rwunowanda;
\v 4 nekudaro isu tomene tinozvirumbidza mamuri mukereke dzaMwari pamusoro pemoyo murefu wenyu, nerutendo mukushushwa kwenyu kose nematambudziko amunotsunga maari.
\v 5 \add Ndicho\add* chiratidzo chekutonga kwakarurama kwaMwari, kuti muverengwe \add se\add*makafanirwa neushe hwaMwari, hwamunotambudzikirawo;
\v 6 sezvo \add chiri\add* chinhu chakarurama kuna Mwari kutsiva dambudziko kune vanokutambudzai,
\v 7 uye kwamuri munotambudzwa, kuzorora pamwe nesu, pakuzarurwa kwaIshe Jesu, achibva kudenga nevatumwa vesimba rake,
\v 8 mumurazvo wemoto achitsiva avo vasingazivi Mwari, nevasingateereri evhangeri yaIshe wedu Jesu Kristu;
\v 9 ivo vacharangwa nekuparadzwa kusingaperi, vabviswe pamberi paIshe, nepakubwinya kwesimba rake,
\v 10 kana achiuya kuzorumbidzwa muvatsvene vake, nekuyemurwa mune vose vanotenda; (nekuti kupupura kwedu kwamuri kwakatendwa) nezuva iro.
\v 11 Naizvozvo tinokunyengetereraiwo nguva dzose, kuti Mwari wedu akuverengei \add se\add*makafanirwa nekudamwa uye azadzise kuda kose kwakanaka kweunaku \add hwake \add*nebasa rerutendo nesimba;
\v 12 kuti zita raIshe wedu Jesu Kristu rirumbidzwe mamuri, nemwi maari, zvichienderana nenyasha dzaMwari wedu ne\add dza\add*She Jesu Kristu.
