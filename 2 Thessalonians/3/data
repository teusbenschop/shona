\c 3
\s Anovaraira nekuwonekana navo
\p
\v 1 Pakupedzisira, hama, tinyengetererei, kuti shoko raIshe rimhanye nekukudzwa kunyange se\add zvakaitika\add* nekwamuri,
\v 2 uye kuti tisunungurwe kuvanhu vasingafungi nevakaipa; nokuti rutendo harwusi rwevose.
\v 3 Asi Ishe wakatendeka, achakusimbisai neku\add ku\add*chengeta\add i\add* kubva kune wakaipa.
\v 4 Uye tine chivimbo muna Ishe maererano nemwi, kuti munoitawo zvinhu zvatinokurairai uye muchazviita.
\v 5 Asi Ishe ngaatungamirire moyo yenyu murudo rwaMwari, nemumoyo murefu waKristu.
\p
\v 6 Zvino tinokurairai, hama, muzita raIshe wedu Jesu Kristu, kuti muzviraure pahama imwe neimwe inofamba zvisakafanira, uye kwete zvinoenderana netsika yamakagamuchira kwatiri.
\v 7 Nokuti imwi momene munoziva kuti \add mu\add*nofanira kutitevera sei, nokuti hatina kufamba zvisakafanira pakati penyu,
\v 8 uye hatina kudya chingwa chemunhu pachena, asi pakushingaira nekutambudzika nekushanda siku nesikati, kuti tisava mutoro kune umwe wenyu;
\v 9 kwete nokuti hatina kodzero, asi kuti tizvipe kwamuri \add se\add*muenzaniso wekutitevera.
\v 10 Nokuti kunyange pataiva nemwi, takakurairai izvi, kuti: Kana umwe asingadi kushanda, ngaaregewo kudya.
\v 11 Nokuti tinonzwa kuti vamwe pakati penyu vanofamba-famba zvisakafanira, vasingatongobati, asi vachiita zvisina maturo.
\v 12 Zvino vakadaro tinoraira nekukurudzira naIshe wedu Jesu Kristu, kuti vashande nekunyarara vadye kudya kwavo pachavo.
\v 13 Asi imwi, hama, musaneta kuita zvakanaka.
\p
\v 14 Asi kana umwe asingateereri shoko redu netsamba, mutarisise uyo, uye musafambidzana naye, kuti anyare;
\v 15 uye musa\add mu\add*tora semuvengi, asi mu\add mu\add*raire sehama.
\v 16 Zvino Ishe werugare amene ngaakupei rugare nguva dzose nemitoo yose. Ishe \add ngaave\add* nemwi mose.
\v 17 Kwaziso neruoko rwangu rwaPauro, ndiwo mucherechedzo patsamba imwe neimwe; ndinonyora saizvozvo.
\v 18 Nyasha dzaIshe wedu Jesu Kristu \add ngadzive\add* nemwi mose. Ameni.