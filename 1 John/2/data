\c 2
\s Kristu Jesu Murevereri
\p
\v 1 Vana vangu vaduku, zvinhu izvi ndinokunyorerai kuti musatadza. Uye kana munhu achitadza, tine Murevereri kuna Baba, Jesu Kristu wakarurama;
\v 2 ndiye mudzikinuri wezvivi zvedu; uye kwete wezvedu chete, asiwo wezvenyika yose.
\v 3 Ndizvo zvatinoziva nazvo kuti tinomuziva kana tichichengeta mirairo yake.
\v 4 Uyo unoti: Ndinomuziva asi asingachengeti mirairo yake murevi wenhema, nechokwadi hachizi maari;
\v 5 asi ani nani unochengeta shoko rake, rudo rwaMwari rwakaperedzerwa maari. Ndizvo zvinotizivisa kuti tiri maari;
\v 6 uyo unoti unogara maari unofanirawo kufamba saizvozvo sezvaakafamba iye.
\s Murairo worudo
\p
\v 7 Hama dzangu, handinyori murairo mutsva kwamuri, asi murairo musharu wamakanga munawo kubva pakutanga; murairo musharu ishoko ramakanzwa kubva pakutanga.
\v 8 Ndinopamhazve kukunyorerai murairo mutsva, chiri chinhu chechokwadi maari nemamuri; nekuti rima rinopfuura, zvino chiedza chechokwadi chovhenekera.
\v 9 Uyo unoti uri muchiedza, asi achivenga hama yake uchiri murima kusvikira zvino.
\v 10 Uyo unoda hama yake unogara muchiedza, hapane chigumbuso maari.
\v 11 Asi uyo unovenga hama yake uri murima, iye unofamba murima haazivi kwaanoenda, nekuti rima rakapofumadza meso ake.
\s Musada nyika
\p
\v 12 Ndinonyora kwamuri, vana vaduku, nekuti zvivi zvenyu makazvikangamwirwa nekuda kwezita rake.
\v 13 Ndinonyora kwamuri madzibaba, nekuti makamuziva iye \add wakavapo\add* kubva pakutanga. Ndinonyora kwamuri, majaya, nekuti makakunda wakaipa. Ndinonyora kwamuri vana vaduku, nekuti makaziva Baba.
\v 14 Ndanyora kwamuri, madzibaba, nekuti makamuziva iye \add wakanga aripo\add* kubva pakutanga. Ndanyora kwamuri, majaya, nekuti makasimba uye shoko raMwari rinogara mamuri zvekare mukakunda wakaipa.
\v 15 Musada nyika kunyange zvinhu \add zviri\add* munyika. Kana munhu achida nyika, rudo rwaBaba harusi maari.
\v 16 Nekuti zvose \add zviri\add* munyika, kuchiva kwenyama, nokuchiva kwameso, nokuzvikudza koupenyu hazvibvi kuna Baba asi zvinobva panyika.
\v 17 Uye nyika inopfuura nokuchiva kwayo; asi unoita kuda kwaMwari unogara nokusingaperi.
\s Antikristu nokuuya kwaShe
\p
\v 18 Vana vaduku, inguva yekupedzisira; uye sezvamakanzwa kuti mupikisi waKristu uchauya, nazvino vapikisi waKristu vazhinji vavapo; ndizvo zvinotizivisa kuti yava nguva yekupedzisira.
\v 19 Vakabuda kwatiri, asi vakanga vasati vari vedu, nekuti dai vaive vedu, vangadai vaigara nesu; asi \add vakabuda\add* kuti varatidzwe kuti vose havasi vedu.
\v 20 Asi imwi mune kuzodzwa kunobva kuna iye Mutsvene, uye munoziva zvinhu zvose.
\v 21 Handina kukunyorerai nekuti hamuzivi chokwadi, asi nekuti munochiziva, uye nekuti hakuna nhema dzingabva pachokwadi.
\v 22 Ndianiko murevi wenhema kunze kwaiye unoramba kuti Jesu ndiKristu? Ndiye mupikisi waKristu, unoramba Baba noMwanakomana.
\v 23 Ani nani unoramba Mwanakomana, ndiye usina Baba, \add asi\add* unogamuchira Mwanakomana una Babawo.
\v 24 Kana muri imwi zvamakanzwa kubva pakutanga ngazvigare mamuri, nemwiwo muchagara muMwanakomana nomuna Baba.
\v 25 Uye ichi ndicho chivimbiso chaakativimbisa upenyu hwusingaperi.
\v 26 \add Zvinhu\add* izvi ndakakunyorerai pamusoro pavanokutsausai.
\v 27 Asi imwi kuzodzwa kwamakagamuchira kwaari kunogara mamuri, uye hamutsvaki kuti mudzidziswe nomunhu; asi kuzodzwa ikoku sezvakunokudzidzisai pamusoro pezvinhu zvose, uye kuri chokwadi, dzisati dziri nhema, uye kunyange sezvakwakakudzidzisai, muchagara maari.
\v 28 Uye ikozvino, vana vaduku, garai maari, kuti kana achizoonekwa, tive nechivimbo, tirege kunyara pamberi pake pakuvuya kwake.
\v 29 Kana muchiziva kuti iye wakarurama, imwi zivaiwo kuti mumwe nomumwe unoita zvakarurama wakaberekwa naye.
