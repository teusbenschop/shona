\c 24
\s Dhavhidhi anokamura vapristi
\p
\v 1 Zvino mapoka avanakomana vaAroni akange akadai: Vanakomana vaAroni: Nadhabhi, naAbhihu, naEriazari, naItamari.
\v 2 Asi Nadhabhi naAbhihu vakafa vasina vana, baba vavo vachiri vapenyu; saka Eriazari naItamari vakabata kuita semupristi.
\v 3 Dhavhidhi, pamwe chete naZadhoki, umwe wavanakomana vaEriazari, naAhimereki, umwe wavanakomana vaItamari, vakakamura sezvavakange vagoverwa mabasa avo.
\v 4 Vakawana vakuru vazhinji pakati pavanakomana vaEriazari kupfuura pakati pavanakomana vaItamari; vakakamurwa kudai: Pakati pavanakomana vaEriazari kwakange kuna vane gumi navatanhatu, vaiva vakuru vedzimba dzamadzibaba; napakati pavanakomana vaItamari, nedzimba dzamadzibaba avo vakange vari vasere.
\v 5 Nokudaro vakakamurwa nemijenya, umwe pano umwe koko; nokuti kwakange kuna machinda eimba tsvene, namachinda aMwari pakati pavanakomana valtamari.
\v 6 Shemaya mwanakomana waNetaneri, munyori, akange ari wavaRevhi, akavanyora pamberi pamambo, namachinda, nomupristi Zadhoki, naAhimereki mwanakomana waAbhiyatari, navakuru vedzimba dzamadzibaba avapristi navaRevhi; vachitsaura mhuri imwe kuna Eriazari, nemhuri imwe kuna Itamari.
\v 7 Zvino mujenya wokutanga wakabata Jehorayaribhi, wechipiri Jedheiya;
\v 8 wechitatu Harimi, wechina Seorimi,
\v 9 weshanu Marikiya, wetanhatu, Miyamini,
\v 10 wechinomwe Hakozi, worusere Abhija;
\v 11 wepfumbamwe Jeshua, wegumi Shekania;
\v 12 wegumi neumwe Eriashibhi, wegumi nemiviri Jakimi;
\v 13 wegumi nemitatu Hupa, wegumi nemina Jeshebhiyabhi;
\v 14 wegumi nemishanu Bhiriga, wegumi nemitanhatu Imeri;
\v 15 wegumi neminomwe Heziri, wegumi nemisere Hapizeri;
\v 16 wegumi nemipfumbamwe Petahia, wamakumi maviri Jehezekeri;
\v 17 wamakumi maviri neumwe Jakini, wamakumi maviri nemiviri Gamuri;
\v 18 wamakumi maviri nemitatu Dheraya, wamakumi maviri nemina Maazia.
\v 19 Ndiko kukamurwa kwavo pamabasa avo, kuti vapinde imba yaJehovha pavakange varairwa napo naAroni baba vavo, sezvaakarairwa naJehovha Mwari waIsraeri.
\s Vakuru vavanakomana vaRevhi
\p
\v 20 Kana vari vamwe vanakomana vaRevhi, vanakomana vaAmirami: Shubhaeri; vavanakomana vaShubhaeri: Jedheiya.
\v 21 VaRehabhia: Vavanakomana vaRehabhia: Ishia mukuru.
\v 22 VaVaIzhari: Sheromoti; vavanakomana vaSheromoti: Jahati.
\v 23 Vavanakomana vaHebhuroni: Jeria mukuru, naAmaria wechipiri, naJahazieri wechitatu, naJekemeami wechina.
\v 24 Vanakomana vaUzieri: Mika; vavanakomana vaMika: Shamiri.
\v 25 Munin'ina waMika: Ishia; vavanakomana vaIshia Zekariya.
\v 26 Vanakomana vaMerari: Mari naMushi; vanakomana vaJazia: Bheno.
\v 27 Vanakomana vaMerari: VaJazia: Bheno, naShohami, naZakuri, naIbhiri.
\v 28 VaMari: Eriazari, wakange asina vanakomana.
\v 29 VaKishi: Vanakomana vaKishi: Jerameeri.
\v 30 Vanakomana vaMushi: Mari, naEdheri, naJerimoti. Ndivo vakange vari vanakomana vaRevhi, nedzimba dzamadzibaba avo.
\v 31 Naivo vakakandawo mijenya sehama dzavo, ivo vanakomana vaAroni pamberi pamambo Dhavhidhi, naZadhoki, naAhimereki, navakuru vedzimba dzamadzibaba dzavapristi naVaRevhi; dzimba dzamadzibaba dzomukuru dzaiverengwa sedzomunin'ina wake.
