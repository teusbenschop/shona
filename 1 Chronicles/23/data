\c 23
\s VaRevhi vanopiwa mabasa avo
\p
\v 1 Zvino Dhavhidhi akange akwegura, ava namazuva mazhinji; akaita Soromoni mwanakomana wake mambo waIsraeri.
\p
\v 2 Akaunganidza machinda ese aIsraeri pamwe chete navapristi naVaRevhi.
\v 3 VaRevhi vakaverengwa vanamakore makumi matatu navakapfuura ipapo; pakuwanda kwavo, vachiverengwa musoro womurume umwe nomumwe, vakasvika zvuru zvina makumi matatu nezvisere.
\v 4 Pakati pavo vane zvuru zvina makumi maviri nezvina vaitarira mabasa eimba yaJehovha; vane zvuru zvitanhatu vaiva vatariri navatongi;
\v 5 vane zvuru zvina vaiva vatariri vemikova; vane zvuru zvina vairumbidza Jehovha nezvokuridza zvandakaita (ndizvo zvakareva Dhavhidhi) kuti arumbidzwe nazvo.
\v 6 Dhavhidhi akavakamura, akaita mapoka akaenzana navanakomana VaRevhi, Gerishoni, naKohati, naMerari.
\p
\v 7 VokwaGerishoni: Radhani naShimei.
\v 8 Vanakomana vaRadhani: Jehieri mukuru, naZerami, naJoeri, vese vatatu.
\v 9 Vanakomana vaShimei: Sheromoti, naHazieri, naHarani, vese vatatu. Ndivo vaiva vakuru vedzimba dzamadzibaba aRadhani.
\v 10 Vanakomana vaShimei: Jahati, naZina, naJeushi, naBheriya. Ava vana vakange vari vanakomana vaShimei.
\v 11 Jahati akange ari mukuru, wechipiri Ziza; asi Jeushi naBheriya vakange vasina vanakomana vazhinji saka vakaverengwa vachiita imba imwe yamadzibaba.
\p
\v 12 Vanakomana vaKohati: Amirami, naIshari, naHebhuroni, naUzieri, vese vana.
\v 13 Vanakomana vaAmirami: Aroni, naMozisi; Aroni ndiye akatsaurwa, kuti anatse zvinhu zvitsene-tsvene, iye navanakomana vake, nokusingaperi; kuti vapise zvinonhuhwira pamberi paJehovha, nokumushumira, nokuropafadza vanhu nezita rake nokusingaperi.
\v 14 Asi kana ari Mozisi munhu waMwari, vanakomana vake vakaverengwa kurudzi rwaRevhi.
\v 15 Vanakomana vaMozisi: Gerishomi naEriezeri.
\v 16 Vanakomana vaGerishomi: Shebhueri mukuru.
\v 17 Vanakomana vaEriezeri: Rehabhia mukuru. Eriezeri akange asina vamwe vanakomana; asi vanakomana vaRehabhia vakange vari vazhinji-zhinji.
\v 18 Vanakomana valshari: Sheromiti mukuru.
\p
\v 19 Vanakomana vaHebhuroni: Jeria mukuru, Amaria wechipiri, Jahazieri wechitatu, Jekameami wechina.
\v 20 Vanakomana vaUzieri: Mika mukuru, naIshia wechipiri.
\p
\v 21 Vanakomana vaMerari: Mari naMushi. Vanakomana vaMari: Eriazari naKishi.
\v 22 Eriazari akafa asina vanakomana, asi vanasikana vega; hama dzavo, vanakomana vaKishi, dzikavawana.
\v 23 Vanakomana VaMushi: Mari, naEdheri, naJeremoti, vese vatatu.
\p
\v 24 Ndivo vaiva vanakomana vaRevhi, nedzimba dzamadzibaba avo, ivo vakuru vedzimba dzamadzibaba vakaverengwa pakati pavo, vachiverengwa namazita avo musoro womumwe nomumwe, vaibata basa paimba yaJehovha, vanamakore makumi maviri navakapfuura ipapo.
\v 25 Nokuti Dhavhidhi wakati: Jehovha Mwari waIsraeri wakazorodza vanhu vake; iye anogara Jerusarema nokusingaperi,
\v 26 uye vaRevhi havachazofaniri kutakura tabhenekari nenhumbi dzayo dzokubata mabasa ayo.
\v 27 Nokuti namashoko aDhavhidhi okupedzisira vanakomana vaRevhi vakaverengwa, vemakore makumi maviri navakapfuura ipapo.
\v 28 Nokuti basa ravo rakange riri rokubatsira vanakomana vaAroni pakushumira paimba yaJehovha, pavazhe, napamakamuri, napakuchenura zvinhu zvitsvene, riri basa rokushumira paimba yaMwari;
\v 29 nokugadzira zvingwa zvokuratidza, noupfu hwakatsetseka bwechipo choupfu, kana chezvingwa zvitete zvisina mbiriso, kana zvakabikwa mugango, kana zvakakanyiwa namafuta, marudzi ese ezviyero nezvitanda zvokuera nazvo,
\v 30 nokumira mangwanani ese vachivonga nokurumbidza Jehovha, uye madekwaniwo saizvozvo;
\v 31 nokubaira Jehovha zvipiriso zvese zvinopiswa, pamasabata, napakugara kwemwedzi, napamitambo yakatarwa panguva dzese dzakarairwa, mazuva ese pamberi paJehovha.
\v 32 Uye kuti vachengete tende rokusangana, nokuchengeta nzvimbo tsvene, nokuchengeta vanakomana vaAroni, hama dzavo, pabasa reimba yaJehovha.
