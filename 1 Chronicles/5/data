\c 5
\s Vana vaRubheni
\p
\v 1 Vana vaRubheni mwana wedangwe waIsraeri (nokuti ndiye akange ari wedangwe; asi zvaakasvibisa nhovo yababa vake, udangwe hwake hwakapiwa vanakomana vaJosefa mwanakomana waIsraeri; naizvozvo mazita amadzitateguru haaverengwi nohudangwe;
\v 2 nokuti Judha ndiye akange ari mukuru pakati pavana vababa vake, mutungamiriri akabva kwaari; asi udangwe hwakange huri hwaJosefa).
\v 3 Vanakomana vaRubheni mwana wedangwe waIsraeri: Hanoki, naParu, naHezironi, naKarimi.
\v 4 Vanakomana vaJoeri: Shemaya mwanakomana wake, Gogi mwanakomana wake, naShimei mwanakomana wake;
\v 5 Mika mwanakomana wake, naReaya mwanakomana wake, naBhaari mwanakomana wake;
\v 6 naBheera mwanakomana wake, iye akatapwa naTirigatipirineseri mambo weAsiriya; iye akange ari muchinda wavaRubheni.
\v 7 Navanin'ina vake nedzimba dzavo kana mazita amadziteteguru achiverengwa: Mukuru Jeyieri, naZekariya,
\v 8 naBhera mwanakomana waAzazi, mwanakomana waShema, mwanakomana waJoeri, aigara paAroeri kusvikira paNebho neBhaarimeoni;
\v 9 kurutivi rwamabvazuva akange agere kusvikira pakutanga kwerenje kubva kurwizi Furati; nokuti mombe dzavo dzakange dzawanda panyika yeGiriyadhi.
\v 10 Namazuva aSauro vakarwa navaHagari, vakavakunda; vakagara pamatende avo panyika yese yakange iri kumabvazuva eGiriyadhi.
\s Vana vaGadhi
\p
\v 11 Vanakomana vaGadhi vakange vagere kwakatarisana navo panyika yeBhashani, kusvikira paSareka;
\v 12 Joeri mukuru, naShafani wechipiri, naJanai, naShafati, paBhashani;
\v 13 vanin'ina vavo vedzimba dzamadzibaba avo: Mikaeri, naMeshurami, naShebha, naJorai, naJakani, naZiya, naEbheri, ivo vanomwe.
\v 14 Ndivo vanakomana vaAbhihairi mwanakomana waHuri, mwanakomana waJaroa, mwanakomana waGiriyadhi, mwanakomana waMikaeri, mwanakomana waJeshishai, mwanakomana waJadho, mwanakomana waBhuzi,
\v 15 naAhi, mwanakomana waAbhidhieri, mwanakomana waGuni, mukuru wedzimba dzamadzibaba avo.
\v 16 Ivo vakange vagere paGiriyadhi paBhashani, nomumisha yaro mikuru, nomuruwa rweSharoni, kusvikira kumiganhu yayo.
\v 17 Ava vese vaiverengwa namazita amadzitateguru avo pamazuva aJotamu mambo waJudha, napamazuva aJerobhoamu mambo waIsraeri.
\p
\v 18 Vanakomana vaRubheni, navaGadhi, nehafu yorudzi rwaManase, varume voumhare, varume vaigona kushonga nhovo neminondo, nokupfura nouta, vaigona kurwa, vakasvika zvuru zvina makumi manomwe namakumi matanhatu, vaigona kundorwa.
\v 19 Vakarwa vanaHagari, naJeturi, naNafishi, naHobhabhi.
\v 20 Vakabatsirwa pakurwa navo, vaHagari vakakundwa navo, navese vaiva navo; nokuti vakadana kuna Jehovha vari pakurwa, akavanzwa; nokuti vakange vachitenda kwaari.
\v 21 Vakatapa zvipfuwo zvavo, makamera ane zvuru zvina makumi mashanu, namakwai ane zvuru zvina mazana maviri namakumi mashanu, nembongoro dzine zvuru zviviri, navanhu vane zvuru zvine zana.
\v 22 Vazhinji vakafa vaurawa, nokuti kurwa kwanga kuri kwaMwari. Ivo vakagara panzvimbo yavo kusvikira pakutapwa kwavo.
\s Vana vehafu yorudzi rwaManase
\p
\v 23 Vanakomana vehafu yorudzi rwaManase vakange vagere panyika iyo; vakawanda kubva paBhashani kusvikira paBhaariherimoni neSeniri, negomo reHerimoni.
\v 24 Vakuru vedzimba dzamadzibaba avo ndivo: Eferi, nalshi, naErieri, naAshirieri, naJeremiya; naHodhavhia, naJadhieri, varume vaiva nesimba noumhare, vanhu vaiva nembiri, vakuru vedzimba dzamadzibaba avo.
\p
\v 25 Asi vakazotadzira Mwari wamadzibaba avo, vakapata vachitevera vamwari vendudzi dzenyika iyo, dzakange dzaparadzwa naMwari pamberi pavo.
\v 26 Mwari waIsraeri akamutsa mweya waPuri mambo waAsiriya, nomweya waTirigatipirineseri mambo weAsiriya; iye akavatapa, ivo vaRubheni, navaGadhi, nehafu yorudzi rwaManase, akavaisa Hara, neHabhori, neHara, nokurwizi Gozani kusvikira nhasi.
