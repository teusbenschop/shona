\c 26
\s Vatariri vetemberi
\p
\v 1 Mapoka avatariri vemikova akange akadai: VaVaKora: Mesheremia mwanakomana waKore, wavanakomana vaAsafi.
\v 2 Mesheremia akange ana vanakomana ava: Zekariya wedangwe, wechipiri Jedhieri; wechitatu Zebhedhia, wechina Jatinieri;
\v 3 wechishanu Erami, wechitanhatu Johwanani, wechinomwe Erihonai.
\v 4 NaObhedhi-Edhomu akange ana vanakomana ava: Shemaya wedangwe, wechipiri Jehozabhadhi, wechitatu Joa, wechina Sakari, weshanu Netaneri;
\v 5 wetanhatu Amieri, wechinomwe Isaskari, worusere Peuretai; nokuti Mwari akange amuropafadza.
\v 6 NaShemaya mwanakomana wake, akaberekerwawo vanakomana vakabata, imba yababa vavo; nokuti vakange vari varume vane simba noumhare.
\v 7 Vanakomana vaShemaya vakange vari: Otini, naRefaeri, naObhedhi, naErizhabhadhi; vanin'ina vake Erihu naShemakia, vakange vari varume voumhare.
\v 8 Ava vese vakange vari vanakomana va Obhedhi-Edhomu; ivo navanakomana vavo, navanin'ina vavo vakange vari varume vane simba vaigona kubata basa; vakange vana makumi matanhatu navaviri vaObhedhi-Edhomu.
\v 9 Mesheremia akange ana vanakomana navanin'ina, varume voumhare, vane gumi navasere.
\v 10 NaHosavo, umwe wavanakomana vaMerari, akange ana vanakomana; mukuru akange ari Shimiri (nokuti kunyange akange asati ari wedangwe baba vake vakamuita mukuru);
\v 11 wechipiri Hirikia, wechitatu Tebharia, wechina Zekariya; vanakomana vese vaHosa navanin'ina vake vakasvika gumi navatatu.
\v 12 Mapoka avatariri vemikova vakabva pakati paivawo, pakati pavarume vakuru, vakapiwa basa savanin'ina vavo kubata mumba yaJehovha.
\p
\v 13 Vakakanda mijenya, vadiki pamwe chete navakuru, nedzimba dzamadzibaba avo kuzoratidzwa suwo rimwe nerimwe.
\v 14 Sheremia akaratidzwa mugove wokumabvazuva. Zvino vakakanda mijenya pamusoro paZekariya mwanakomana wake, gurukota rakange rakangwara; mugove wake ukaratidzwa kurutivi rwekumaodzanyemba.
\v 15 WaObhedhi-Edhomu kurutivi rwechamhembe; wavanakomana vake wokuchengeta dura.
\v 16 WaShupimi naHosa kumavirazuva, pasuwo reShareketi pamugwagwa unokwira, varindi vakatarisana.
\v 17 Kumabvazuva kwakange kuna VaRevhi vatanhatu, kurutivi rwekumaodzanyemba zuva rimwe nerimwe vana, kurutivi rwechamhembe zuva rimwe nerimwe vana, uye padura vaviri-vaviri.
\v 18 WaParibhari kumavirazuva, vana pamugwagwa, navaviri paParibhari.
\v 19 Ndiyo migove yavatariri vemikova, vavanakomana vaVaKora navanakomana vaMerari.
\s Vachengeti vefuma
\p
\v 20 Pakati paVaRevhi Ahija aitarira zvivigiro zvefuma yeimba yaMwari, nezvivigiro zvefuma yezvinhu zvitsvene.
\v 21 Vanakomana vaRadhani: Vanakomana vavaGerishoni vaiva vaRadhani, vakuru vedzimba dzamadzibaba aRadhani muGerishoni. Jehieri.
\v 22 Vanakomana vaJehieri: Zetami, naJoeri munin'ina wake, vaitarira zvivigiro zveimba yaJehovha.
\v 23 Pakati pavaAmirami, navaIshari, naVaHebhuroni, navaUzieri:
\v 24 Shebhueri mwanakomana waGerishomi, mwanakomana waMozisi, araira zvivigiro.
\v 25 Navanin'ina vake: VaEriezeri, mwanakomana wake Rehabhia, nomwanakomana wake Jeshaya, nomwanakomana wake Joramu, nomwanakomana wake Zikiri, nomwanakomana wake Sheromoti.
\v 26 Sheromoti uyu navanin'ina vake ndivo vaitarira zvivigiro zvese zvezvinhu zvitsvene, zvakange zvatsaurwa namambo Dhavhidhi, navakuru vedzimba dzamadzibaba avo, navakuru vezvuru navamazana, navakuru vehondo.
\v 27 Pakati pezvakapambiwa pakurwa vakatsaura zvimwe zvokugadzirisa nazvo imba yaJehovha.
\v 28 Zvese zvakange zvatsaurwa naSamueri muoni, uye naSauro mwanakomana waKishi, naAbhineri mwanakomana waNeri, naJoabhu mwanakomana waZeruya; zvese zvakange zvatsaurwa naani nani zvakange zvichichengetwa naSheromoti navanin'ina vake.
\p
\v 29 Pakati pavaIshari, Kenania navanakomana vake vaibata mabasa okunze pakati paIsraeri, vari vatariri navatongi.
\v 30 Pakati paVaHebhuroni, Hashabhia navanin'ina vake, varume voumhare, vane chiuru chinamazana manomwe, vaitarira Israeri mhiri kwaJoridhani kumavirazuva, kuti vabate mabasa ese aJehovha namabasa amambo.
\v 31 Pakati paVaHebhuroni, Jeriya akange ari mukuru, ipo pakati paVaHebhuroni, namarudzi avo nedzimba dzamadzibaba avo. Pagore ramakumi mana rokubata ushe kwaDhavhidhi vakatsvakwa, vakawana pakati pavo varume vane simba noumhare paJazeri reGiriyadhi.
\v 32 Vanin'ina vake, varume voumhare, vakasvika zvuru zviviri namazana manomwe, vari vakuru vedzimba dzamadzibaba, vakange vaitwa namambo Dhavhidhi vatariri vavaRubheni, navaGadhi, navehafu yorudzi rwaManase, kuti vaite zvese zvaMwari, namabasa ese amambo.
