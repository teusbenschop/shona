\c 20
\p
\v 1 Zvino gore rakati rapera, panguva yokurwa kwamadzimambo, Joabhu akaenda nehondo ine simba, akaparadza nyika yavana vaAmoni, akanokomba Rabha. Asi Dhavhidhi akasara Jerusarema. Joabhu akakunda Rabha, akariputsa.
\v 2 Dhavhidhi akabvisa korona yamambo wavo pamusoro wake, akawana kuti inosvika tarenda rimwe regoridhe pakurema kwayo, uye yakange ina mabwe anokosha ikaiswa pamusoro waDhavhidhi; akapamba zvizhinji kwazvo paguta iro.
\v 3 Akabudisawo vanhu vakange varimo, akavacheka namajeko, nembambo dzamatare, uye namasanhu. Dhavhidhi akaita saizvozvo namaguta ese avana vaAmoni. Dhavhidhi navanhu vese vakadzokera Jerusarema.
\s Dhavhidhi anokunda VaFirisitia
\p
\v 4 Zvino shure kwaizvozvo kurwa kukazomuka paGezeri naVaFirisitia; Shibhekai muHushati, akauraya Sipai, umwe wavanakomana vaRafa.
\v 5 Vakarwazve naVaFirisitia; Erihanani mwanakomana waJairi akauraya Rami munin'ina waGoriati muGiti, rwiriko rwepfumo rake rwakange rwakafanana nedanda romuruki.
\v 6 Vakarwazve paGati, pakange pano munhu murefu kwazvo, akange ane mimwe nezvigunwe zvese zvina makumi maviri nezvina, mitanhatu paruoko rumwe norumwe, nezvitanhatu parutsoka rumwe norumwe; naiyewo akange akaberekerwa Rafa.
\v 7 Zvino akati achishora VaIsraeri, Jonatani mwanakomana waShimea, munin'ina waDhavhidhi akamuuraya.
\v 8 Ndivo vakaberekerwa Rafa paGati; vakaurawa naDhavhidhi, uye navaranda vake.
