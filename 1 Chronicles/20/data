\c 20
\p
\v 1 Zvino zvakaitika panguva yekudzoka kwegore, panguva madzimambo yaaibuda \add kunorwa\add*, Joabhu wakatungamirira mauto esimba, ndokuparadza nyika yevana vaAmoni, ndokuuya ndokukomba Rabha. Asi Dhavhidhi akasara paJerusarema. Joabhu ndokurova Rabha, ndokuriputsa.
\v 2 Zvino Dhavhidhi wakatora korona yamambo wavo kubva mumusoro wake, ndokuwana ichirema tarenda regoridhe, uye mairi mune ibwe rinokosha. Zvino ikava pamusoro waDhavhidhi; iye ndokubudisa zvakapambiwa zvizhinji kwazvo paguta.
\v 3 Wakabudisawo vanhu vaiva varimo ndokucheka nesaha nembambo dzematare uye nemasanhu. Dhavhidhi akaita saizvozvowo nemaguta ese evana vaAmoni. Dhavhidhi nevanhu vese ndokudzokera kuJerusarema.
\s Dhavhidhi anokunda VaFirisitia
\p
\v 4 Zvino zvakaitika shure kweizvi, kuti kwakamuka hondo paGezeri neVaFirisitia; panguva iyo Shibhekai muHushati yaakauraya Sipai, \add umwe\add* wevanakomana vaRafa; ivo ndokuwisirwa pasi.
\v 5 Pakavazve nehondo neVaFirisitia; Erihanani mwanakomana waJairi ndokurova Rahimi munin'ina waGoriati muGiti; uye mubato wepfumo rake waiva wakaita sedanda remuruki.
\v 6 Kwakavazve nehondo paGati, paiva nemunhu murefu waiva neminwe nezvigunwe zvitanhatu zvitanhatu, makumi maviri nezvina, uyewo wakaberekwa ari muRafa.
\v 7 Zvino ashora Israeri, Jonatani mwanakomana waShimeya, munin'ina waDhavhidhi ndokumurova.
\v 8 Ava vakaberekerwa Rafa paGati; ivo ndokuwa neruoko rwaDhavhidhi, uye neruoko rwevaranda vake.