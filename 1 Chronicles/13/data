\c 13
\s Areka inobviswa paKiriati-Jearimi ndokuiswa kuna Obhedhi-Edhomu
\p
\v 1 Zvino Dhavhidhi wakarangana nemisoro yezvuru neyemazana nemutungamiriri umwe neumwe.
\v 2 Zvino Dhavhidhi wakati kuungano yose yaIsraeri: Kana zvakanaka kwamuri, uye zvichibva kuna Jehovha Mwari wedu, ngatibude titume kuhama dzedu dzakasara munyika yose yaIsraeri, nekuvapristi nevaRevhi vanavo mumaguta, mumafuro avo, kuti vaungane kwatiri\x + 1 Sam. 31.1.\x*.
\v 3 Tigodzosera areka yaMwari wedu kwatiri, nokuti hatina kuitsvaka pamazuva aSauro\x + 15.13. 1 Sam. 7.1,2. 2 Makor. 1.5.\x*.
\v 4 Ungano yose ndokuti kuitwe saizvozvo; nokuti chinhu chaiva chakarurama pameso evanhu vose.
\v 5 Zvino Dhavhidhi wakaunganidza Israeri wese\x + 15.3. 2 Sam. 6.1.\x*, kubva paShihori rweEgipita\x + Josh. 13.3. Jer. 2.18. Num.. 34.5.\x*, kusvika pakupinda paHamati\x + 1 Madz. 8.65.\x*, kuuisa areka yaMwari kubva paKiriati-Jearimi\x + 1 Sam. 6.21. 7.1. Josh. 9.17.\x*.
\v 6 Dhavhidhi naIsraeri wose ndokukwira\x + 2 Sam. 6.2-11.\x* kuBhahara\x + Josh. 15.9.\x*, kuKiriati-Jearimi riri muJudha, kukwidza kubvapo areka yaMwari Jehovha, agere \add pa\add*makerubhi, panodanwa zita\x + 2 Sam. 6.2.\x*.
\v 7 Zvino vakatakura areka yaMwari mungoro itsva, kubva muimba yaAbhinadhabhu; uye Uza naAhio vakachaira ngoro.
\v 8 Dhavhidhi naIsraeri wose ndokutamba pamberi paMwari nesimba rese, uye nenziyo, uye nembira\x + 15.16.\x*, uye nemitengeranwa\x + 15.16.\x*, uye nengoma, uye nemakandira, uye nehwamanda\x + 15.16.\x*.
\p
\v 9 Pavakasvika paburiro raKidhoni, Uza wakatandavadza ruoko rwake kubata areka, nokuti nzombe dzaigumburwa.
\v 10 Kutsamwa kwaJehovha ndokupfutira Uza, ndokumurova, nokuti wakatandavadzira ruoko rwake kuareka; ndokufirapo pamberi paMwari\x + Rev. 10.2. 2 Sam. 6.7.\x*.
\v 11 Dhavhidhi ndokutsamwa nokuti Jehovha wakapaza \add kuti\add* apazire Uza; ndokutumidza nzvimbo iyo Perezi-Uza, kusvika zuva rino.
\v 12 Zvino Dhavhidhi wakatya Mwari nezuva iro, achiti: Ndingauisa sei areka yaMwari kwandiri?
\v 13 Naizvozvo Dhavhidhi haana kuuisa areka kwaari, kuguta raDhavhidhi, asi akaitsausira kumba kwaObhedhi-Edhomu muGiti.
\v 14 Areka yaMwari ndokugara kune veimba yaObhedhi-Edhomu muimba yake mwedzi mitatu; Jehovha ndokuropafadza imba yaObhedhi-Edhomu nezvese zvaaiva nazvo\x + 26.5. 2 Makor. 25.24.\x*.