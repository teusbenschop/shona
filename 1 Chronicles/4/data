\c 4
\s Vamwe vana vaJudha
\p
\v 1 Vanakomana vaJudha: Perezi, naHezironi, naKarimi, naHuri, naShobhari.
\v 2 Reaya mwanakomana waShobhari akabereka Jahati, Jahati akabereka Ahumai naRahadhi. Ndiwo marudzi avaZorati.
\p
\v 3 Uye ava ndivo vaiva vanakomana vababa vaEtami: Jezireeri, naIshima, naIdhibhashi; uye zita rehanzvadzi yavo rakange riri Hazereponi;
\v 4 naPenueri baba vaGedhori, naEzeri baba vaHusha. Ndivo vana vaHuri, wedangwe waEfurati, baba vaBheterehemu.
\p
\v 5 Zvino Ashuri baba vaTekoa akange ana vakadzi vaviri, Hera naNaara.
\v 6 Naara akamuberekera Ahuzami, naHeferi, naTemeni, naHaahashitari. Ndivo vaiva vanakomana vaNaara.
\v 7 Vanakomana vaHera vaiva Zereti, naIzhari, naEtinani.
\v 8 Hakozi akabereka Anubhi, naZobhebha, nehama dzaAhareri mwanakomana waHarumi.
\p
\v 9 Jabhezi akakudzwa kukunda vanin'ina vake, mai vake vakamutumidza zita rinonzi Jabhezi, vachiti: Nokuti ndakamubereka ndichitambudzika.
\v 10 Jabhezi akadana kuna Mwari waIsraeri, akati: Haiwa, dai muchindiropafadza henyu, nokukurisa muganhu wangu, nokundifambisa noruoko rwenyu, nokundichengeta kune zvakaipa, kuti zvirege kundiwira! Mwari akamupa zvaakakumbira.
\p
\v 11 Kerubhi munin'ina waShuha akabereka Mehiri, iye akange ari baba vaEshitoni.
\v 12 Eshitoni akabereka Bhetirafa, naPasea, naTehina baba vaIrinahashi. Ndivo vana vaReka.
\v 13 Vanakomana vaKenazi: Otineri, naSeraya; vanakomana vaOtineri: Hatati.
\v 14 Meonotai akabereka Ofira; Seraya akabereka Joabhu baba vaGeharashimi; nokuti dzaiva mhizha.
\v 15 Vanakomana vaKarebhu mwanakomana waJefune: Iru, naEra, naNaami; vanakomana vaEra: Kenazi.
\v 16 Vanakomana vaJehareri: Zifi, naZifa, naTiria, naAsareri.
\v 17 Vanakomana vaEzira: Jeteri, naMeredhi, naEferi, naJaroni. Bhitia, mukunda waFarao, akabereka Miriami, naShamai, naIshabha baba vaEshitemoa.
\v 18 Mukadzi wake muJudha akabereka Jeredhi baba vaGedhori, naHebheri baba vaSoko, naJekutieri baba vaZanowa. Ndivo vanakomana vaBhitia mukunda waFarao, akange akawanikwa naMeredhi.
\v 19 Vanakomana vomukadzi waHodhia, hanzvadzi yaNahamu vakange vari baba vaKeira muGarimi, naEshitemba muMaakati.
\v 20 Vanakomana vaShimoni: Amunoni, naRina, naBhenihanani, naTironi. Vanakomana vaIshi; Zoheti, naBhenizoheti.
\p
\v 21 Vanakomana vaShera mwanakomana waJudha: Eri baba vaReka, naRaadha baba vaMaresha, nehama yedzimba dzaivo vairuka mucheka wakaisvonaka, veimba yaAshibhiya;
\v 22 naJokimi, navarume veKozebha, naJoashi, naSarafi, vaibata ushe hwaMoabhi, naJashubhirehemi. Mashoko awa ndeekare.
\v 23 Ndivo vaiva vaumbi vehari, uye vaigara pazvirimwa nemakwenzi; ndipo pavaigara namambo kuzobata basa rake.
\s Vana vaSimioni
\p
\v 24 Vanakomana vaSimioni: Nemueri, naJamini, naJaribhi, naZera, naShauri;
\v 25 mwanakomana wake Sharumi, mwanakomana wake Mibhisami, mwanakomana wake Mishima.
\v 26 Vanakomana vaMishima: Mwanakomana wake Haumueri, mwanakomana wake Zakuri, mwanakomana wake Shimei.
\v 27 Zvino Shimei akange ana vanakomana vatanhatu; asi vanin'ina vake vakange vasina vana vazhinji, uye rudzi rwavo rwese haruna kuwanda, savana vaJudha.
\v 28 Ivo vakagara paBheeri-Shebha, neMoradha, naHazarishuari;
\v 29 napaBhiriha, napaEzemi, napaToradhi;
\v 30 napaBhetueri, napaHorima, napaZikiragi;
\v 31 napaBhetimarikabhoti, napaHazarisusimi napaBhetibhiri, napaShaaraimi. Ndiwo aiva maguta avo kusvikira Dhavhidhi achibata ushe.
\v 32 Misha yavo yakange iri Etami, neAini, neRimoni, neTokeni, neAshani, maguta mashanu;
\v 33 nemisha yavo yese, yakange yakakomba maguta iwayo, kusvikira paBhaari. Ndipo pavaigara, uye mazita amarudzi avo aripo.
\p
\v 34 NaMeshobhabhi, naJamireki, naJosha mwanakomana waAmazia;
\v 35 naJoseri, naJehu mwanakomana waJoshibhia, mwanakomana waSeraya, mwanakomana waAsieri;
\v 36 naErioenai, naJaakobha, naJeshohaya, naAsaya, naAdhieri, naJeshimieri, naBhenaya;
\v 37 naZiza mwanakomana waShifi, mwanakomana waAroni, mwanakomana waJedheiya, mwanakomana waShimiri, mwanakomana waShemaya;
\v 38 ava vakarehwa namazita avo, vaiva machinda pamarudzi avo; dzimba dzamadzibaba avo dzikawanda kwazvo.
\p
\v 39 Vakaenda pavanopinda paGedhori, kusvikira parutivi rwamabvazuva rwomupata, kutsvakira makwai avo mafuro.
\v 40 Vakawana mafuro akanaka kwazvo, uye nyika yakange iri mhami, ino rugare nokunyarara; nokuti vaigarapo kare vaiva vana vaHamu.
\v 41 Ava, vakanyorwa mazita avo, vakasvika pamazuva aHezekia mambo waJudha, vakaputsa matende avo uye vaMeunimi vakavawanapo, vakavaparadza chose, kusvikira nhasi, vakagara panyika yavo; nokuti kwakange kuna mafuropo amakwai avo.
\v 42 Vamwe vavo, ivo vanakomana vaSimioni, vaiva varume vana mazana mashanu, vakaenda kugomo reSeiri, vakatungamirirwa naPeratia, naNearia, naRefaia, naUzieri, vanakomana valshi.
\v 43 Vakakunda vakange vasara vaVaAmareki, vakapukunyuka, vakagarapo kusvikira zuva ranhasi.
