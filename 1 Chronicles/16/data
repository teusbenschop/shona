\c 16
\p
\v 1 Zvino vakapinza areka yaMwari, ndokuiisa pakati petende Dhavhidhi raaiva awaridzira. Zvino vakapa zvipo zvinopiswa nezvipo zvekuyananisa pamberi paMwari.
\v 2 Dhavhidhi wakati aguma kupa zvipo zvinopiswa nezvipo zvekuyananisa, wakaropafadza vanhu muzita raJehovha.
\v 3 Ndokugovera umwe neumwe waIsraeri, kubva kumurume kusvika kumukadzi, kune umwe neumwe rofu rechingwa, nenhindi yenyama, nechingwa chezvibereko zvemuzambiringa zvakaomeswa.
\p
\v 4 Zvino wakagadza vashumiri veVaRevhi, pamberi peareka yaJehovha, nekurangarira nekuvonga nekukudza Jehovha Mwari waIsraeri:
\v 5 Asafi musoro, uye wepiri kwaari Zekariya, Jeiyeri, naShemiramoti, naJehiyeri, naMatitia, naEriabhu, naBhenaya, naObhedhi-Edhomu, naJeiyeri, vane mitengeranwa uye vane mbira; Asafi ndokuridza nemakandira.
\v 6 Zvino Bhenaya naJahazieri vapristi \add vairidza\add* nehwamanda rinhi narinhi pamberi peareka yesungano yaMwari.
\s Rwiyo rwaDhavhidhi
\p
\v 7 Nezuva iro ipapo Dhavhidhi wakapa kekutanga \add pisarema iri\add* kuvonga Jehovha neruoko rwaAsafi nehama dzake:
\p
\v 8 Vongai Jehovha; danai zita rake; zivisai zviito zvake pakati pevanhu.
\v 9 Muimbirei, mumuimbire mapisarema; rondedzerai pamusoro pemabasa ake ose anoshamisa.
\v 10 Zvirumbidzei muzita rake dzvene; ngaifare moyo yevanotsvaka Jehovha.
\v 11 Tsvakai Jehovha nesimba rake; tsvakai chiso chake rinhi narinhi.
\v 12 Rangarirai zvishamiso zvake zvaakaita, zviratidzo zvake, nemitongo yemuromo wake;
\v 13 imwi mbeu yaIsraeri, muranda wake, imwi vana vaJakove vasanangurwa vake.
\p
\v 14 Ndiye Jehovha Mwari wedu; mitongo yake iri pasi pose.
\v 15 Rangarirai sungano yake nekusingaperi, shoko raakaraira kumarudzi churu;
\v 16 yaakaita naAbhurahama, nemhiko yake kuna Isaka;
\v 17 uye wakazvisimbisira Jakove kuva mutemo, kuna Israeri kuva sungano yekusingaperi;
\v 18 achiti: Ndichapa kwauri nyika yeKenani, mujenya wenhaka yenyu;
\v 19 pamaiva vashoma pauwandu, hongu muri vashoma, uye muri vatorwa mairi.
\v 20 Zvino vakafamba-famba kubva kurudzi kuenda kurudzi, uye kubva kuushe kuenda kune rumwe rudzi.
\v 21 Haana kutendera munhu kuvaitira zvakaipa; zvirokwazvo wakatsiura madzimambo nekuda kwavo;
\v 22 \add achiti\add*: Musabata vazodzwa vangu, uye musatadzira vaporofita vangu.
\p
\v 23 Imbirai Jehovha, pasi pose; paridzirai ruponeso rwake zuva nezuva;
\v 24 rondedzerai kubwinya kwake pakati pevahedheni, mabasa ake anoshamisa pakati pemarudzi ose.
\v 25 Nokuti mukuru Jehovha, uye anofanira kurumbidzwa zvikuru; iye anotyisa kupfuura vamwari vese.
\v 26 Nokuti vamwari vese vemarudzi zvifananidzo; asi Jehovha wakaita matenga.
\v 27 Rukudzo nekubwinya zviri pamberi pake; simba nemufaro zviri panzvimbo yake.
\v 28 Ipai Jehovha, imwi mhuri dzemarudzi, ipai Jehovha rukudzo nesimba.
\v 29 Ipai Jehovha rukudzo rwezita rake; uisai chipo, uyai pamberi pake; namatai kuna Jehovha pakunaka kweutsvene.
\v 30 Dedera pamberi pake, nyika yose; uye nyika yakasimbiswa, haingazungunuswi.
\p
\v 31 Matenga ngaafare, nenyika ngaipembere; nepakati pendudzi ngavati: Jehovha anotonga.
\v 32 Gungwa ngaritinhire, nekuzara kwaro; sango ngarifare, nezvese zviri mariri.
\v 33 Ipapo miti yesango ichaimba nemufaro pamberi paJehovha; nokuti anouya kuzotonga nyika.
\p
\v 34 Vongai Jehovha; nokuti wakanaka; nokuti nyasha dzake dziri\add po\add* nekusingaperi.
\v 35 Zvino muti: Tiponesei, Mwari weruponeso rwedu, uye mutiunganidze, mutisunungure pamarudzi, kuti \add ti\add*vonge zita renyu dzvene, kuti \add ti\add*zvikudze nerumbidzo yenyu.
\p
\v 36 Ngaakudzwe Jehovha Mwari waIsraeri, kubva pakusingaperi kusvika pakusingaperi. Vanhu vese ndokuti: Ameni; ndokurumbidza Jehovha.
\s Tabhenekari inochengetwa paGibhiyoni
\p
\v 37 Zvino wakasiyapo pamberi peareka yesungano yaJehovha Asafi nehama dzake, kuti vashumire pamberi peareka rinhi narinhi zvenyaya yezuva pazuva rayo.
\v 38 NaObhedhi-Edhomu pamwe nehama dzavo, makumi matanhatu nevasere; naObhedhi-Edhomu mwanakomana waJedhutuni, naHosa, vave vachengeti vemasuwo;
\v 39 naZadhoki mupristi, nehama dzake vapristi, pamberi petabhenakeri yaJehovha panzvimbo yakakwirira yaiva paGibhiyoni;
\v 40 kuti vape Jehovha zvipo zvinopiswa rinhi narinhi mangwanani nemadeko paaritari yezvipiriso zvinopiswa, nepazvese zvakanyorwa mumurairo waJehovha waakaraira Israeri;
\v 41 uye pamwe navo Hemani naJedhutuni nevamwe vaiva vasarudzwa, vakarehwa nemazita kuvonga Jehovha; nokuti nyasha dzake \add dziripo\add* nekusingaperi;
\v 42 uye pamwe navo Hemani naJedhutuni \add ne\add*hwamanda nemakandira zveavo vanozviridza, nemidziyo yekuimba zvaMwari; uye vanakomana vaJedhutuni vaiva pasuwo.
\v 43 Vanhu vese ndokuenda umwe neumwe kumba kwake; Dhavhidhi ndokudzoka kuzoropafadza imba yake.