\c 1
\s Rute naNaomi
\p
\v 1 Zvino zvakaitika mumazuva apo vatongi vai vaitonga, kwakava nenzara panyika. Umwe murume weBheti-Rehemu-Judha wakaenda kunogara semweni munyika yaMoabhu, iye nemukadzi wake nevanakomana vake vaviri.
\v 2 Zvino zita remurume raiva Erimereki, uye zita remukadzi wake Naomi; uye zita revanakomana vake vaviri raiva Maroni naKirioni, vaEfurati veBheti-Rehemu-Judha. Zvino vakauya panyika yekwaMoabhu, ndokuvako.
\v 3 Zvino Erimereki murume waNaomi wakafa, iye ndokusiiwa, nevanakomana vake vaviri.
\v 4 Zvino ivo vakazvitorera vakadzi VaMoabhu; zita reumwe raiva Oripa uye zita reumwe Rute. Zvino vakagarako makore anenge gumi.
\v 5 Naivo ndokufawo vari vaviri Maroni naKirioni, mukadzi ndokusiiwa nevanakomana vake vaviri nemurume wake.
\p
\v 6 Zvino wakasimuka nevaroora vake, ndokudzokera kubva kunyika yaMoabhu; nokuti wakange anzwa \add ari\add* panyika yaMoabhu kuti Jehovha wakashanyira vanhu vake kuvapa zvekudya.
\v 7 Naizvozvo wakabuda kubva panzvimbo paaiva, nevaroora vake vaviri vanaye, ndokufamba munzira kudzokera kunyika yaJudha.
\v 8 Zvino Naomi wakati kuvaroora vake vaviri: Endai, dzokerai umwe neumwe kumba kwamai vake; Jehovha ngaakuitirei nyasha, sezvamakaita kuvakafa nekwandiri.
\v 9 Jehovha ngaakupei muwane zororo umwe neumwe mumba memurume wake. Zvino wakavatsvoda, ivo ndokusimudza manzwi avo ndokuchema misodzi.
\v 10 Zvino vakati kwaari: Zvirokwazvo tichadzokera nemwi kuvanhu vekwenyu.
\v 11 Naomi ndokuti: Dzokerai vakunda vangu, muchaenderei neni? Kwandiri kuchine vanakomana muchizvaro changu here kuti vave varume venyu?
\v 12 Dzokerai vakunda vangu, endai, nokuti ini ndakwegura kwazvo kuti ndive nemurume, kunyange ndikati ndichine tariro kuti neni usiku huno ndive nemurume, uye ndibereke vanakomana,
\v 13 mungavamirira kusvika vakura here? Mungazvidzivirira kuti musava nevarume here? Kwete, vakunda vangu, nokuti zvinovava kwazvo kwandiri kupfuura kwamuri, nokuti ruoko rwaJehovha rwakabuda kundirwisa.
\v 14 Zvino vakasimudza inzwi ravo ndokuchemazve misodzi, Oripa ndokutsvoda vamwene vake, asi Rute wakanamatira kwavari.
\v 15 Akati: Tarira, vakoma vako pakuwanikwa vadzokera kuvanhu vako nekuna mwari wake; dzoka iwe, utevere vakoma vako pakuwanikwa.
\v 16 Rute ndokuti: Musandinyengetedza kukusiyai, ndidzoke kubva pakukuteverai, nokuti, nokuti pamunoenda ndinoenda, uye pamunorara ndinorara, vanhu venyu vanhu vangu, uye Mwari wenyu ndiMwari wangu,
\v 17 pamunondofira ndichafira\add po\add*, uye ndichavigwapo; Jehovha ngaandiitire saizvozvo, awedzere kudaro, nokuti rufu \add chete\add* rwuchaparadzanisa pakati pangu nemwi.
\v 18 Zvino wakati aona kuti wakasimbirira kuenda naye, ndokurega kuzotaura naye.
\p
\v 19 Naizvozvo vakafamba vari vaviri kusvika paBheti-Rehemu. Zvino zvakaitika pakusvika kwavo paBheti-Rehemu, kuti guta rese rakazungunuswa nekuda kwavo; ndokuti: Uyu ndiNaomi here?
\v 20 Iye ndokuti kwavari: Regai kundidana \add muchiti\add* Naomi, asi mundidane \add muchiti\add* Mara, nokuti Wemasimbaose wakandibata zvinovava kwazvo.
\v 21 Ini ndakabuda ndizere, zvino Jehovha wakandidzosa ndisina chinhu; munondidanirei \add muchiti\add* Naomi, Jehovha zvaakandipupurira achindipikisa, uye Wemasimbaose zvaakandiitira zvakaipa?
\v 22 Naizvozvo Naomi wakadzoka naRute muMoabhu, muroora wake anaye, ivo vakadzoka vachibva kunyika yaMoabhu; ivo vakasvika paBheti-Rehemu vanhu votanga kukohwa bhari.
