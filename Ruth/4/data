\c 4
\s Bhoazi anowana Rute
\p
\v 1 Zvino Bhoazi wakakwira kusuo, akagara pasi; hama yomumba yakanga yarehwa naBhoazi, ndokupfuura napo; akati kwaari, "Nhaiwe, tsaukira kuno, ugare pasi." Iye akatsauka, akagara pasi.
\v 2 Akatora varume gumi kuvakuru veguta, akati, "Garai pasi pano." Ivo vakagara pasi.
\v 3 Zvino akati kuhama yomumba, "Naomi, uya wakadzoka achibva kunyika yaMoabhu, unoda kutengesa mugove wenyika waiva womunun'una wedu Erimereki;
\v 4 ndakati ndichakuudza izvozvo, ndichiti, `Chiutenga pamberi pavanhu vagere pano, napamberi pavakuru vavanhu vangu. Kana uchida kuudzikinura, undiudze, chiudzikinura hako, asi kana usingadi kuudzikinura, ndiudze, ndizive, nokuti hakuna ungaudzikinura asi iwe; unokutevera ndini.' " Akati, "Ndichaudzikinura ini."
\p
\v 5 Zvino Bhoazi akati, "Zuva iro raunotenga munda uyo kuna Naomi, unofanira kuutengawo kuna Rute muMoabhu, mukadzi wowakafa, kuti umutse zita rowakafa panhaka yake."
\p
\v 6 Hama iyo yomumba ikati, "Handigoni kuzvidzikinurira uyo, kuti ndirege kutadzira nhaka yangu, chitora hako iwe simba rangu rokudzikinura, nokuti ini handigoni kuudzikinura."
\p
\v 7 Zvino iyi ndiyo tsika yakanga iripo kare pakati pavalsiraeri kana vachidzikinura nokutsinhanha, kuti zvose zvisimbiswe. Munhu waibvisa shangu yake, ndokuipa hama yake, ndiwo waiva mutoo wokupupura nawo pavalsiraeri.
\p
\v 8 Zvino hama iyo yomumba ikati kuna Bhoazi, "Chizvitengera hako uyo." Akabvisa shangu yake.
\v 9 Zvino Bhoazi akati kuvakuru nokuvanhu vose, "Imi muri zvapupu nhasi, kuti ndatenga kuna Naomi zvose zvaiva zvaErimereki, nezvose zvaiva zvaKirioni nezvaMaroni.
\v 10 Ndatengawo Rute muMoabhu, mukadzi waMaroni, kuti ave mukadzi wangu, kuti ndimutse zita rowakafa panhaka yake, zita rowakafa rirege kurova pakati pehama dzake napasuo renzvimbo yake; imi muri zvapupu nhasi."
\p
\v 11 Zvino vanhu vose vakanga vari pasuo navakuru vakati, "Tiri zvapupu hedu. Jehovha ngaaite mukadzi uyu wauya kumba kwako saRakeri uye saRea, ivo vaviri vakavaka imba yaIsiraeri; newewo uve nesimba paEfurata, ukurumbire paBheterehemu;
\v 12 imba yako ive seimba yaPerezi, wakaberekerwa Judha naTamari, navana vauchapiwa naJehovha kumukadzi uyu uchiri muduku."
\p
\v 13 Ipapo Bhoazi akawana Rute, akava mukadzi wake, akapinda kwaari, Jehovha akamutoresa mimba, akapona mwanakornana.
\v 14 Zvino vakadzi vakati kuna Naorni, "Jehovha ngaakudzwe, usina kukushaisa hama yomumba nhasi, zita rake rikurumbire pakati paIsiraeri.
\v 15 Uchava kwauri muraramisi woupenyu, nomuriritiri wouchembere hwako; nokuti mukadzi womwana wako uyu, unokuda, unopfuura vanakomana vanornwe kwauri, ndiye wakamubereka."
\v 16 Zvino Naomi akatora mwana, akarnufungatira pachipfuva chake, akava mureri wake.
\p
\v 17 Vakadzi vakanga vagere naye vakamutumidza zita, vachiti, "Naorni wakaponervva mwanakomana," vakamutumidza zita rinonzi Obhedhi; ndiye wakazova baba vaJese, baba vaDhavhidhi.
\p
\v 18 Zvino ndiwo marudzi aPerezi: Perezi wakabereka Hezironi;
\v 19 Hezironi akabereka Rami, Rami akabereka Aminadhabhi;
\v 20 "Aminadhabhi akabereka Nashoni, Nashoni akabereka Sarimoni;
\v 21 Sarirnoni akabereka Bhoazi, Bhoazi akabereka Obhedhi;
\v 22 Obhedhi akabereka Jese, Jese akabereka Dhavhidhi.
