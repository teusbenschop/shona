\c 2
\s Rute anosangana naBhowasi
\p
\v 1 Zvino Naomi waiva nehama yemurume wake, murume ane simba pakufuma, wemhuri yaErimereki, uye zita rake \add raiva\add* Bhowasi.
\v 2 Zvino Rute muMoabhu wakati kuna Naomi: Regai ndiende kumunda ndinofuurudza hura dzezviyo shure kwewandichawana nyasha kwaari. Iye ndokuti kwaari: Enda mukunda wangu.
\v 3 Zvino wakaenda ndokusvika akafuhurura mumunda shure kwevakohwi, ndokuwana mukana pachikamu chemunda waBhowasi waiva weimba yaErimereki.
\p
\v 4 Zvino tarira, Bhowasi wakasvika kubva kuBheti-Rehemu ndokuti kuvakohwi: Jehovha ave nemwi. Ivo ndokumupindura \add vachiti\add*kati: Jehovha akuropafadzei.
\v 5 Bhowasi ndokuti kumuranda wake waiva akaiswa pamusoro pevakohwi: Musikana uyu ndewaani?
\v 6 Muranda waiva aiswa pamusoro pevakohwi ndokupindura ndokuti: Musikana uyu mukadzi muMoabhi wakadzoka naNaomi kubva kunyika yaMoabhu,
\v 7 iye ndokuti: Rega hako ndifuhurudze uye ndiunganidze shure kwevakohwi pakati pezvisote, naizvozvo wakauya ndokuenderera mberi kubvawo mangwanani kusvika ikozvino, wangogara zvishoma mumba.
\v 8 Ipapo Bhowasi wakati kuna Rute: Hauna kunzwa here, mukunda wangu. Usaenda kunofuhurudza kune umwe munda, uye usapfuura kubva pano, asi unamatire kuvasikana vangu.
\v 9 Meso ako ngaave mumunda wavanokohwa, uye uvatevere. Handina kuraira majaya here kuti vasakubata. Kana wava nenyota enda kumidziyo, umwe yakatekwa nemajaya.
\v 10 Ipapo akawira pasi nechiso chake ndokukotamira pasi, ndokuti kwaari: Ndinowanirei nyasha pameso enyu, kuti mundizive zvandiri mutorwa?
\v 11 Zvino Bhowasi wakapindura ndokuti kwaari: Zvaratidzwa kwandiri zvese zvawakaitira vamwene vako kubva pakufa kwemurume wako, kuti wakasiya baba vako namai vako nenyika yechizvarigo chako ndokuuya kuvanhu vawaiva usina kuziva zuro namarimwezuro.
\v 12 Jehovha ngaakuripire basa rako, dai mubairo wenyu wakakwana wabva kuna Jehovha Mwari waIsraeri, wawakauya kutizira pasi pemapapiro ake.
\v 13 Iye ndokuti: Ngandiwane nyasha pameso enyu, ishe wangu, nokuti mandinyaradza, uye mataura kumoyo wemurandakadzi wenyu, kunyange ndisina kuita seumwe wevarandakadzi venyu.
\v 14 Bhowasi ndokuti kwaari: Nenguva yekudya swedera pano, udye zvechingwa, useve musuva wako muvhiniga. Zvino iye wakagara parutivi rwevakohwi, ivo ndokumugamuchidza zviyo zvakakangwa, zvino wakadya ndokuguta ndokusiya.
\v 15 Zvino asimuka kufuhurudza, Bhowasi wakaraira majaya ake achiti: Regai afuhurudze nepakati pezvisote, musamunyadzisa.
\v 16 Mumuvhomorerewo maune patsama, mugodzisiya kuti afuhurudze, musamutsiura.
\v 17 Zino wakafuhurudza mumunda kusvika madekwani; ndokupura zvaakafuhurudza, zvikavavarira efa yebhari.
\p
\v 18 Zvino waka\add zvi\add*simudza ndokupinda muguta; vamwene vake ndokuona zvaaiva afuhurudza; akabudisawo akavapa zvaakasiya aguta.
\v 19 Vamwene vake ndokuti kwaari: Wafuhurudzepi nhasi? Wabata basa kupi? Ngaaropafadzwe uyo wakuziva, iye ndokurondedzera kuna vamwene vake kuti wakabata basa kuna ani, ndokuti: Zita remurume wandakabata kwaari nhasi ndiBhowasi.
\v 20 Naomi ndokuti kumuroora wake: Ngaaropafadzwe naJehovha iye asina kurega tsitsi dzake kuvapenyu nevakafa. Naomi ndokuti kwaari: Murume uyu ihama yepedo kwatiri, nde\add umwe\add* wevadzikunuri vedu.
\v 21 Rute muMoabhu ndokuti: Nokuti naiye wati kwandiri: Uchanamatira kumajaya angu kusvika vapedza goho rangu rese.
\v 22 Naomi ndokuti kuna Rute muroora wake: Zvakanaka mwana wangu, kuti ubude nevasikana vake, zvimwe vangakuchingamidza kune umwe munda.
\v 23 Zvino wakanamatira kuvasikana vaBhowasi, akafuhurudza kusvika pakupera kwekukohwehwa kwebhari nekukohwewa kwezviyo. Zvino wakagara navamwene vake.
