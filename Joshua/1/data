\c 1
\s Joshua anoraira VaIsraeri kuyambuka Joridhani
\p
\v 1 Zvino shure kwekufa kwaMozisi muranda waJehovha zvakaitika kuti Jehovha wakataura kuna Joshua mwanakomana waNuni muranda waMozisi achiti\x + Eki. 24.13. Det. 1.38.\x*:
\v 2 Mozisi muranda wangu wafa\x + Det. 34.5.\x*; naizvozvo ikozvino simuka uyambuke Joridhani urwu, iwe nevanhu ava vose, muende kunyika yandinopa kwavari, kuvana vaIsraeri.
\v 3 Nzvimbo yose pasi petsoka yenyu yapachatsika ndakakupai iyo\x + Det. 11.24. Josh. 14.9.\x*, sezvandakareva kuna Mozisi\x + Det. 11.24. Josh. 14.9.\x*.
\v 4 Kubva murenje\x + Gen.. 15.18. Eki. 23.31. Num.. 34.3-12.\x* neRebhanoni iri kusvikawo kurwizi rukuru, rwizi Furati\x + Det. 3.25.\x*, nyika yose yeVaHiti, uye kusvika kugungwa guru, mavirazuva, ndiwo muganhu wenyu.
\v 5 Hakuna munhu achazvimisa pamberi pako mazuva ose eupenyu hwako\x + Det. 7.24; Josh. 10.8.\x*; sezvandaiva naMozisi\x + 1.17; Eki. 3.12.\x* ndichava newe\x + Det. 31.8,23. Josh. 1.9,17. Josh. 3.7. Josh. 6.27. Vato. 2.18. 6.12. Isa. 43.2,5.\x*; handingakuregi kana kukusiya\x + Det. 31.6,8. 1 Makor. 28.20. VaHeb. 13.5.\x*.
\v 6 Simba, utsunge, nokuti uchagarisa vanhu ava nhaka yenyika yandakapikira madzibaba avo kuvapa\x + 1.7,9,18. Det. 31.6.\x*.
\v 7 Koga simba uye utsunge kwazvo\x + 1.7,9,18. Det. 31.6.\x*, kuti uchengetedze kuita zvinoenderana nemurairo wose Mozisi muranda wangu waakakuraira\x + 11.15.\x*; usatsauka pauri kurudyi kana kuruboshwe, kuti ubudirire pane kwose kwaunoenda\x + Det. 5.32.\x*.
\v 8 Bhuku iri remurairo risabva pamuromo wako, asi uchafungisisa mariri masikati neusiku, kuti uchengetedze kuita zvinoenderana nezvose zvakanyorwamo\x + Map. 1.2.\x*, nokuti ipapo uchabudiririsa nzira yako, uye ipapo uchabudirira.
\v 9 Handina kukuraira here? Simba\x + 1.6,7,18.\x*, utsunge\x + Det. 1.29. 7.21. 20.3. 31. 6.\x*; usatya kana kuvhunduswa\x + Det. 31.8.\x*, nokuti Jehovha Mwari wako anewe kwose kwaunoenda\x + 1.7.\x*.
\p
\v 10 Ipapo Joshua wakaraira vatungamiriri vevanhu achiti\x + 3.2. 8.33. 23.2. 24.1. Det. 16.18.\x*:
\v 11 Gurai nepakati pemusasa mugoraira vanhu muchiti: Zvigadzirirei mbuva, nokuti pachine mazuva matatu muchayambuka Joridhani urwu, kuti mupinde mugare nhaka yenyika Jehovha Mwari wenyu yaanokupai kuigara nhaka\x + 3.2. Det. 11.31.\x*.
\p
\v 12 Zvino Joshua wakataura kuVaRubheni nekuVaGadhi nekuhafu yerudzi rwaManase achiti:
\v 13 Rangarirai shoko Mozisi muranda waJehovha raakakurairai achiti: Jehovha Mwari wenyu achakuzorodzai uye achakupai nyika iyi\x + Num.. 32.20-28.\x*.
\v 14 Vakadzi venyu, vanana venyu, nezvipfuwo zvenyu, zvichasara panyika Mozisi yaakakupai kurutivi rwuno rwaJoridhani, asi imwi muchayambuka makashonga zvombo pamberi pehama dzenyu, varume vakasimba vose veumhare, mugovabatsira;
\v 15 kusvika Jehovha azorodza hama dzenyu semwi, naivowo vagara nhaka yenyika Jehovha Mwari wenyu yaanovapa\x + Num.. 32.20-28.\x*; ipapo muchadzokera kunyika yenhaka yenyu mugoigara nhaka, Mozisi muranda waJehovha yaakakupai kurutivi rwekuno kwaJoridhani kumabvazuva\x + 22.4.\x*.
\p
\v 16 Zvino vakapindura Joshua vachiti: Zvose zvamunotiraira tichaita, uye kwose kwamunotituma tichaenda.
\v 17 Zvinoenderana nezvose zvatakateerera Mozisi nazvo, saizvozvo tichakuteererai. Koga Jehovha Mwari wenyu ngaave nemwi sezvaaiva naMozisi\x + 1.5. 1 Sam. 20.13. 1 Madz. 1.37.\x*.
\v 18 Munhu wose anomukira muromo wenyu asingateereri kumashoko enyu pazvose zvamunomuraira achaurawa\x + Det. 1.26.\x*; koga simbai mutsunge\x + 1.6,7,9.\x*.