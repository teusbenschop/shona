\c 19
\s Mugove waSimioni
\p
\v 1 Zvino mugove wechipiri wakabudira kuna Simioni, werudzi rwevana vaSimioni nemhuri dzavo; nhaka yavo yakange iri pakati penhaka yavana vaJudha.
\v 2 Panhaka yavo vakange vane Bheeri-shebha, kana Shebha, neMoradha,
\v 3 neHazari-shuari, neBhara, neEzemi,
\v 4 neEritoradhi, neBheturi, neHorima,
\v 5 neZikiragi, neBheti-marikabhoti, neHazari-susa,
\v 6 neBheti-rebhaoti, neSharuheni; maguta ane gumi namatatu nemisha yawo.
\v 7 Aini, neRimoni, neEteri, neAshani; maguta mana nemisha yawo;
\v 8 misha yese yakapoteredza maguta iwayo kusvikira paBhaarati-bheeri, raiva Rama rechamhembe. Ndiyo yakange iri nhaka yorudzi rwavana vaSimioni nemhuri dzavo.
\v 9 Nhaka yavana vaSimioni yakange yato rwa pamugove wavana vaJudha, nokuti mugove wavana vaJudha wakange uri mukurusa; naizvozvo vana vaSimioni vakapiwa nhaka pakati penhaka yavo.
\s Nhaka yaZebhuruni
\p
\v 10 Mugove wechitatu wakapiwa vana vaZebhuruni, nemhuri dzavo; muganhu wenhaka yavo wakasvika paSaridhi.
\v 11 Muganhu wavo wakakwira kumavirazuva, kusvikira paMarara, ndokusvikira paDhabhesheti, ndokusvikira kurukova rwaiva pamberi peJokineamu;
\v 12 kubva paSaridhi wakadzokera kumabvazuva, kunobuda zuva, kusvikira kumuganhu weKisiroti-tabhori, ndokubudira kuDhabherati, ndokukwira Jafia;
\v 13 kubva ipapo wakapfuura kumabvazuva uchienda Gatiheferi, kusvikira paEti-kazini, ndokuguma paRimoni, rinosvika paNea;
\v 14 zvino muganhu ndokudzoka kurutivi rwekumaodzanyemba, ndokuenda Hanatoni, ndokuguma pamupata weIfitaeri;
\v 15 neKatati, neNaharari, neShimironi, neIdhara, neBheterehemu; maguta ane gumi namaviri nemisha yawo.
\v 16 Ndiyo yakange iri nhaka yavana vaZebhuruni, nemhuri dzavo, maguta iwayo nemisha yawo.
\s Nhaka yaIsaskari
\p
\v 17 Mugove wechina wakapiwa Isaskari, ivo vana vaIsaskari, nemhuri dzavo.
\v 18 Muganhu wavo wakasvika paJezireeri, neKesuroti, neShunemi,
\v 19 neHafaraimi, neShioni, neAnaharoti,
\v 20 neRabhiti, neKishioni, neEbhesi,
\v 21 neRemeti, neEniganimi, neEni-hadha, neBheti-pazezi;
\v 22 muganhu ukasvika paTabhori, neShahazuma, neBheti-Shemeshi; muganhu ndokugumira paJoridhani; maguta ane gumi namatanhatu nemisha yawo.
\v 23 Ndiyo yakange iri nhaka yorudzi rwavana vaIsaskari nemhuri dzavo, maguta nemisha yawo.
\s Nhaka yaAsheri
\p
\v 24 Mugove wechishanu wakapiwa rudzi rwavana vaAsheri nemhuri dzavo.
\v 25 Muganhu wavo wakange uri: Harakati, neHari, neBheteni, neAkishafi,
\v 26 neMamereki, neAmadhi, neMishari, ndokusvikira paKarimeri kumavirazuva, nokuShihori-ribhinati;
\v 27 ndokudzokera kumabvazuva kuBheti-dhagoni ndokusvikira kwaZebhuruni, nokumupata weIfitaeri kumaodzanyemba, kusvikira paBheti-emeki, neNeyeri, nokubudira paKabhuri kuruboshwe,
\v 28 neEbhuroni, neRehobhi, neHamoni, neKana, kusvikira paZidhoni guru;
\v 29 zvino muganhu ndokudzokera kuRama, nokuguta reTire rakakombwa norusvingo; muganhu ndokudzokera Hosa, ndokuguma pagungwa panyika yeAkizibhi;
\v 30 uye Uma, neAfeki, neRehobhi; maguta makumi maviri namaviri nemisha yawo.
\v 31 Ndiyo yakange iri nhaka yorudzi rwavana vaAsheri, nemhuri dzavo maguta iwaya nemisha yawo.
\s Nhaka yaNafutari
\p
\v 32 Mugove wechitanhatu wakapiwa vana vaNafutari, ivo vana vaNafutari nemhuri dzavo.
\v 33 Muganhu wavo wakabva paHerefi, kubva pamuouki weZaananimi, neAdhami-nekebhi, neJabhuneeri, kusvikira paRakumi, ndokuguma paJoridhani;
\v 34 ipapo muganhu wakadzoka kumabvazuva, ndokuenda Azinoti-tabhori; ndokubvapo, ndokuenda Hukoki; ndokusvika kwaZebhuruni kurutivi rwechamhembe, ndokusvika kwaAsheri kumavirazuva, ndokusvika kwaJudha paJoridhani kumabvazuva.
\v 35 Maguta akange akakombwa namasvingo akange ari Zidhimu, neZera, neHamati, neRakati, neKinereti,
\v 36 neAdhama, neRama, neHazori,
\v 37 neKedheshi, neEdhirei, neEni-harori,
\v 38 neIroni, neMigadhari-eri, neHoremu, neBheti-anati, neBheti-Shemeshi; maguta ane gumi namapfumbamwe, nemisha yawo.
\v 39 Ndiyo yakange iri nhaka yorudzi rwavana vaNafutari nemhuri dzavo, maguta iwaya nemisha yawo.
\s Nhaka yaDhani
\p
\v 40 Mugove wechinomwe wakapiwa rudzi rwavana vaDhani nemhuri dzavo.
\v 41 Muganhu wenhaka yavo wakange uri Zora, neEshitaori, neIri-shemeshi;
\v 42 neShaarabhini, neAjaroni, neItira,
\v 43 neEroni, neTimuna, neEkironi,
\v 44 neEriteke, neGibhetoni, neBhaarati,
\v 45 neJehudhi, neBheni-bheraki, neGati-rimoni,
\v 46 neMejarikoni, neRakoni, nemuganhu wakatarisana neJopa.
\v 47 Asi miganhu yavana vaDhani yakange iri dikisa; naizvozvo vana vaDhani vakanorwa neReshemi, vakarikunda, vakariparadza neminondo inopinza, vakapiwa guta iro, vakagaramo; vakatumidza Reshemi zita rinonzi Dhani, zita rababa vavo Dhani.
\v 48 Ndiyo yakange iri nhaka yorudzi rwavana vaDhani nemhuri dzavo, namaguta iwaya nemisha yawo.
\s Joshua unopiwa Timunati-sera
\p
\v 49 Naizvozvo vakapedza kugovera nyika, yakange iri nhaka yavo nemiganhu yayo; vana vaIsraeri vakapa Joshua mwanakomana waNuni nhaka yake pakati pavo;
\v 50 sezvavakange varairwa naJehovha, vakamupa guta raakakumbira, Timunati-sera, panyika yamakomo yaEfuremu; akavaka guta iro, akagaramo.
\p
\v 51 Ndidzo nhaka dzakagoverwa nemijenya paShiro pamberi paJehovha, pamukova wetende rokusangana, nomupristi Eriazari, naJoshua mwanakomana waNuni, navakuru vedzimba dzamadzibaba amarudzi avana vaIsraeri, kuti dzive nhaka dzavo. Naizvozvo vakapedza kugovera nyika.
