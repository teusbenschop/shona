\c 5
\p
\v 1 Zvino madzimambo ese aVaAmori, akange agere mhiri kwaJoridhani kumavirazuva, namadzimambo ese aVaKenani, akange agere pagungwa, akati achinzwa kuti Jehovha wakapwisa mvura yaJoridhani pamberi pavana vaIsraeri, kusvikira tayambuka, moyo yavo ikavhunduka, vakasazova nomweya mukati mavo, nokuda kwavana vaIsraeri.
\s Joshua anodzingisa vana vaIsraeri kuti vadye pasika
\p
\v 2 Nenguva iyo Jehovha akati kuna Joshua: Uzviitire mapanga amabwe anopinza, udzingisezve vana vaIsraeri.
\v 3 Joshua akazviitira mapanga amabwe anopinza, akadzingisa vana vaIsraeri pachikomo chezvikanda zvapamberi.
\v 4 Joshua akavadzingisa nemhaka iyi, nokuti vanhurume vese vakange vabuda Egipita, ivo varume vehondo, vakange vafira panzira murenje pakubuda kwavo Egipita.
\v 5 Nokuti vanhu vese vakabuda Egipita vakange vadzingiswa; asi vanhu vese vakange vaponerwa murenje panzira pakubuda kwavo Egipita, vakange vasina kudzingiswa.
\v 6 Nokuti vana vaIsraeri vakafamba makore ana makumi mana murenje, kusvikira rudzi rwese, ivo varume vehondo vakange vabuda Egipita, vaparadzwa, nokuti havana kuteerera inzwi raJehovha, Jehovha akapika kwavari kuti haangavaonesi nyika, yaakange apikira madzibaba avo, kuti uchatipa iyo, iri nyika inoyerera mukaka nouchi.
\v 7 Zvino vana vavo vaakange amutsa panzvimbo yavo, ndivo vakadzingiswa naJoshua; nokuti vakange vasina kudzingiswa, zvavakange vasina kudzingiswa panzira.
\v 8 Zvino vakati vapedza kudzingisa rudzi rwese, vakagara pavakange vari pamisasa kusvikira vapora.
\v 9 Zvino Jehovha akati kuna Joshua: Nhasi ndabvisa kwamuri kuzvidzwa kwamakazvidzwa nako naVaEgipita. Naizvozvo nzvimbo iyo yakanzi Girigari, kusvikira nhasi.
\p
\v 10 Vana vaIsraeri vakavaka misasa yavo paGirigari, vakadya pasika pazuva regumi namana romwedzi madekwani, pamapani eJeriko.
\v 11 Nomusi uyo, uri musi wakatevera pasika, vakadya zvibereko zvenyika iyo, zvingwa zvisina kuviriswa pamwe chete nehura dzakakangwa nomusi iwoyo.
\p
\v 12 Mana* ikaguma nomusi wakatevera uyo wavakadya nawo zvibereko zvenyika iyo; vana vaIsraeri havana kuzova nemanazve, asi vakadya zvibereko zvenyika yeKenani gore irero.
\p
\v 13 Zvino Joshua wakati ari Jeriko akasimudza meso ake, akatarira, akaona murume amire pakatarisana naye, akabata munondo wake wakavhomorwa muruoko rwake; Joshua akenda kwaari, akati kwaari: Uri umwe wedu here, kana wavavengi vedu?
\v 14 Iye akati: Kwete, asi ndauya ini mukuru wehondo yaJehovha. Ipapo Joshua akawira pasi nechiso chake, akanamata kwaari, akati kwaari: Ishe wangu unoreveiko kumuranda wake?
\v 15 Mukuru wehondo yaJehovha akati kuna Joshua: Bvisa shangu yako parutsoka rwako, nokuti paumire patsvene; Joshua akaita saizvozvo.
