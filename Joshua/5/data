\c 5
\p
\v 1 Zvino zvakaitika apo madzimambo ose eVaAmori aiva mhiri kwaJoridhani kumavirazuva nemadzimambo ose eVaKenani aiva pagungwa\x + Num.. 13.29.\x* vakanzwa kuti Jehovha wakapwisa mvura dzaJoridhani kubva pamberi pevana vaIsraeri\x + Eki. 15.14.\x*, kusvika tayambuka, kuti moyo yavo yakanyunguduka\x + 2.11.\x*, vakasavazve nemweya mukati mavo, nekuda kwevana vaIsraeri\x + 1 Madz. 10.5. Josh. 2.11.\x*.
\s Joshua anodzingisa vana vaIsraeri kuti vadye pasika
\p
\v 2 Nenguva iyo Jehovha wakati kuna Joshua: Zviitire mapanga emabwe anopinza, udzingisezve vana vaIsraeri rwechipiri.
\v 3 Joshua ndokuzviitira mapanga emabwe anopinza, ndokudzingisa vana vaIsraeri pachikomo chezvikanda zvepamberi.
\v 4 Zvino ichi ndicho chikonzero Joshua chaakavadzingisira: Vose vanhu vakabuda muEgipita, vanhurume, varume vose vehondo, vakafira murenje panzira shure kwekunge vabuda muEgipita\x + Num.. 14.29. 26.64,65. Det. 2.16.\x*.
\v 5 Nokuti vanhu vose vaibuda vaidzingiswa; asi vanhu vose vakaberekerwa murenje panzira pashure pekunge vabuda muEgipita vaiva vasina kuvadzingisa.
\v 6 Nokuti vana vaIsraeri vakafamba makore makumi mana murenje, kusvika rudzi rwose, varume vehondo vaiva vabuda Egipita vapedzwa, nokuti havana kuteerera inzwi raJehovha\x + Num.. 14.33. Det. 1.3. 2.7,14. Map. 95.10.\x*, Jehovha wakapika kwavari kuti haangavataridzi nyika, Jehovha yaakapikira madzibaba avo kutipa iyo\x + Num.. 14.23. Map. 95.11. VaHeb. 3.11.\x*, nyika inoyerera mukaka neuchi\x + Eki. 3.8.\x*.
\v 7 Zvino vana vavo wakavamutsa panzvimbo yavo, ndivo Joshua vaakadzingisa; nokuti vaiva vasina kudzingiswa, nokuti vaiva vasina kuvadzingisa panzira\x + Num.. 14.31. Det. 1.39.\x*.
\v 8 Zvino zvakaitika vapedza kudzingisa rudzi rwose, vakagara panzvimbo dzavo pamusasa kusvika vapora\x + Gen.. 34.25.\x*.
\v 9 Zvino Jehovha wakati kuna Joshua: Nhasi ndapetenura kubva kwamuri kuzvidza kweEgipita\x + Gen.. 34.14.\x*. Naizvozvo zita renzvimbo rakanzi Girigari kusvika nhasi\x + 4.19.\x*.
\p
\v 10 Zvino vana vaIsraeri vakadzika matende muGirigari, ndokuchengetedza pasika pazuva regumi nechina remwedzi madekwani pamapani eJeriko\x + Eki. 12.6. Josh. 4.19. 4.8.\x*.
\v 11 Zvino vakadya zvezvibereko zvenyika chifume chepasika, zvingwa zvisina kuviriswa nehura dzakakangwa nezuva iroro\x + Rev. 2.14.\x*.
\p
\v 12 Mana* ndokuguma chifume chavakadya zvezvibereko zvenyika; zvino vana vaIsraeri havana kuvazve nemana, asi vakadya zvezvibereko zvenyika yeKenani negore iroro\x + Eki. 16.35.\x*.
\p
\v 13 Zvino zvakaitika Joshua ari paJeriko, kuti wakasimudza meso ake ndokuona, zvino tarira, murume amire pakatarisana naye\x + Gen.. 18.2. 32.24. Zek. 1.8-11. Mab. 1.10. Eki. 23.20,23.\x*, munondo wake wakavhomorwa uri muruoko rwake\x + Num.. 22.23.\x*; Joshua ndokuenda kwaari ndokuti kwaari: Uri wekwedu here kana uri wevavengi vedu?
\v 14 Iye ndokuti: Kwete, asi ndiri mukuru wehondo yaJehovha; zvino ndauya. Joshua ndokuwira pasi nechiso chake, ndokunamata, ndokuti kwaari: Ishe wangu unotii kumuranda wake\x + Gen.. 17.3.\x*?
\v 15 Mukuru wehondo yaJehovha ndokuti kuna Joshua: Sunungura shangu yako parutsoka rwako, nokuti nzvimbo yaumire pairi itsvene; Joshua ndokuita saizvozvo\x + Eki. 3.5. Mab. 7.33.\x*.