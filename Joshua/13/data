\c 13
\s Nyika yakasara inogoverwa
\p
\v 1 Zvino Joshua wakange akwegura, ava namakore mazhinji; Jehovha akati kwaari: Wakwegura, wava namakore mazhinji, dzichiriko nyika zhinji dzinofanira kuva dzenyu.
\v 2 Nyika yasara ndiyo: Nyika dzese dzaVaFirisitia, navaGeshuri vese;
\v 3 kubva paShihori kurutivi rweEgipita, kusvikira kumuganhu weEkironi kumaodzanyemba, wainzi ndowaVaKenani; madzishe mashanu aVaFirisitia, vaiti: WeGaza, noweAshidhodhi, noweAshikeroni, noweGiti, noweEkironi, navaAvhimi,
\v 4 kurutivi rwechamhembe, nyika yese yaVaKenani, neMeara, waiva waVaZidhoni, kusvikira paAfeki, kusvikira kumuganhu waVaAmori;
\v 5 nenyika yaVaGebhari, neRebhanoni rese kumabvazuva, kubva paBhaari-gadhi panjinga pegomo reHemoni, kusvikira pavanopinda paHamati;
\v 6 vanhu vese vagere panyika yamakomo, kubva paRebhanoni kusvikira paMisirefotimaimi, naVaZidhoni vese, ivavo ndichavadzinga pamberi pavana vaIsraeri; asi iwe unofanira kuipa vana vaIsraeri, ive nhaka yavo, sezvandakakuraira.
\v 7 Zvino unofanira kugovera nyika iyi pakati pamarudzi mapfumbamwe nehafu yorudzi rwaManase, ive nhaka yavo.
\p
\v 8 VaRubheni navaGadhi vakapiwa nhaka yavo pamwe chete naye, iyo yavakange vapiwa naMozisi mhiri kwaJoridhani kumabvazuva, sezvavakapiwa naMozisi, muranda waJehovha;
\v 9 kubva paAroeri, parutivi rwomupata weArinoni, neguta raiva pakati pomupata, nebani rese reMedhebha kusvikira paDhibhoni;
\v 10 namaguta ese aSihoni, mambo waVaAmori, wakange achibata ushe paHeshibhoni, kusvikira kumuganhu wavana vaAmoni;
\v 11 neGiriyadhi, nemuganhu wavaGeshuri navaMaakati, negomo rese reHemoni, neBhashani rese kusvikira paSareka,
\v 12 noushe hwese hwaOgi paBhashani, wakange achibata ushe paAshitaroti neEdhirei (ndiye wakange asara pavaRefaimu); nokuti ndivo vakange vakundwa naMozisi vakadzingwa naye.
\v 13 Kunyange zvakadaro vana vaIsraeri havana kudzinga vaGeshuri kana vaMaakati, asi vaGeshuri navaMaakati vagere pakati paVaIsraeri kusvikira nhasi.
\v 14 Asi rudzi rwaVaRevhi chete haana kurupa nhaka; zvipiriso zvemoto zvaJehovha, Mwari waIsraeri, zvaipiswa, ndizvo zvaiva nhaka yavo, sezvaakataura naye.
\p
\v 15 Joshua akapa rudzi rwavana vaRubheni mugove wavo nedzimba dzavo.
\v 16 Muganhu wavo wakabva paAroeri, parutivi rwomupata weArinoni, neguta raiva pakati pomupata, nebani rese paMedhebha;
\v 17 Heshibhoni namaguta aro ese ari pabani; Dhibhoni, neBhamoti-bhaari, neBheti-Bhaari-Meoni;
\v 18 neJahazi, neKedhemoti, neMefahati;
\v 19 neKiriataimi, neSibhima, neZereti-shahari mugomo romupata;
\v 20 neBheti-peori, nemitenusirwa yePisiga, neBheti-jeshimoti,
\v 21 namaguta ese ebani, noushe hwese hwaSihoni, mambo waVaAmori, wakange achibata ushe paHeshibhoni, wakange akundwa naMozisi pamwe chete navakuru veMidhiani, neEvhi, neRekemi, neZuri, neHuri, neRebha, namachinda aSihoni, akange agere munyika iyo.
\p
\v 22 Bharamu, mwanakomana waBheori, muvuki, naiyewo wakaurawa nomunondo navana vaIsraeri pakati pavamwe vakaurawa navo.
\v 23 Muganhu wavana vaRubheni rwakange ruri Joridhani nemiganhu yarwo. Ndiyo yaiva nhaka yavana vaRubheni nemhuri dzavo, iwo maguta nemisha yawo.
\p
\v 24 Mozisi akapa rudzi rwavaGadhi, ivo vana vaGadhi, mugove wavo nemhuri dzavo.
\v 25 Muganhu wavo raiva Jazeri, namaguta ese eGiriyadhi, nehafu yenyika yavana vaAmoni, kusvikira paAroeri, pamberi peRabha;
\v 26 nokubva paHeshibhoni, kusvikira paRamati-mizipe, neBhetonimu; nokubva paMahanaimu, kusvikira pamuganhu weDhebhiri;
\v 27 nomumupata Bheti-harami, neBhetinemura, neSukoti, neZafoni, nohumwe ushe hwakange hwasara hwaSihoni, mambo weHeshibhoni, neJoridhani nenyika yarwo, kusvikira pamagumisiro egungwa reKineroti, mhiri kwaJoridhani, kumuganhu.
\v 28 Ndiyo nhaka yavana vaGadhi nemhuri dzavo iwo maguta nemisha yawo.
\p
\v 29 Mozisi akapa hafu yorudzi rwaManase nhaka yavo; ndiyo yaiva nhaka yehafu yorudzi rwavana vaManase nemhuri dzavo.
\v 30 Muganhu wavo wakabva paMahanaimu, neBhashani rese, noushe hwaOgi, mambo weBhashani, nemisha yese yeJairi, yaiva paBhashani, maguta makumi matanhatu;
\v 31 nehafu yeGiriyadhi, neAshitaroti, neEdhirei, maguta oushe hwaOgi paBhashani, ndiyo yaiva yavana vaMakiri, mwanakomana waManase, yehafu yavana vaMakiri nemhuri dzavo.
\v 32 Ndidzo nhaka dzakagoverwa naMozisi pamapani aMoabhu, mhiri kwaJoridhani paJeriko kumabvazuva.
\p
\v 33 Asi rudzi rwaVaRevhi haruna kupiwa nhaka naMozisi; Jehovha Mwari waIsraeri, iye amene, ndiyo nhaka yavo, sezvavakaudzwa naye.