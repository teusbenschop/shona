\c 16
\s Nhaka yaEfuremu
\p
\v 1 Mugove wavana vaJosefa wakatanga paJoridhani paJeriko, pamvura yeJeriko kumabvazuva kurenje, uchitanga paJeriko, ndokukwira napanyika yamakomo uchienda Bheti-eri;
\v 2 ndokubva Bheti-eri kusvikira paRuzi, ndokupfuura napamuganhu wavaArikiti kusvikira paAtaroti;
\v 3 ndokuburukira kumavirazuva kumuganhu wavaJafereti, kusvikira Gezeri, ndokuguma pagungwa.
\v 4 Vana vaJosefa, Manase naEfuremu, vakatora nhaka yavo.
\p
\v 5 Muganhu wavana vaEfuremu nemhuri dzavo ndiwo: Muganhu wenhaka yavo kumabvazuva wakange uri Atarotiadhari, kusvikira paBheti-Horoni kumusoro;
\v 6 zvino muganhu ndokuenda kumavirazuva paMikimetati kumaodzanyemba; zvino muganhu ndokudzoka kumabvazuva kusvikira paTanati-shiro, ndokupfuura ipapo kurutivi rwamabvazuva eJaNowa;
\v 7 ndokubva paJaNowa, ndokuburukira Ataroti, neNaara, ndokusvika paJeriko, ndokuguma paJoridhani.
\v 8 Kubva paTapua muganhu wakaenda kumavirazuva, kusvikira parukova Kana, ndokuguma pagungwa. Ndiyo nhaka yorudzi rwavana vaEfuremu nemhuri dzavo;
\v 9 pamwe chete namaguta akange akakamurirwa vana vaEfuremu pakati penhaka yavana vaManase, maguta ese nemisha yawo.
\v 10 Havana kudzinga VaKenani vakange vagere Gezeri; asi VaKenani vakagara pakati paVaEfuremu kusvikira nhasi; vakava vabati vechibharo.