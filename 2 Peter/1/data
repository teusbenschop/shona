\c 1
\s Kwaziso
\p
\v 1 Simiyoni Petro, muranda nemuapositori waJesu Kristu, kune avo vakawana rutendo rwunokosha rwakafanana nerwedu kubudikidza nekururama kwaMwari neMuponesi wedu Jesu Kristu:
\v 2 Nyasha nerugare kwamuri ngazviwanzwe paruzivo rwaMwari nerwaJesu Ishe wedu;
\v 3 sesimba rake reuMwari raakapa kwatiri zvinhu zvose zveupenyu neuMwari kubudikidza neruzivo rwaiye wakatidanira kubwinya nekunaka;
\v 4 akatipa nazvo zvivimbiso zvikurusa uye zvinokosha; kuti nazvo muve vagovani vechimiro cheuMwari, matiza kuora kuri panyika kubudikidza nekuchiva.
\s Shingairai pauKristu
\p
\v 5 Zvino pasina izvozvi muchishingaira kwazvo wedzerai parutendo rwenyu kunaka, nepakunaka ruzivo,
\v 6 neparuzivo kuzvidzora, nepakuzvidzora kutsungirira, nepakutsungirira umwari,
\v 7 nepauMwari rudo rwehama, neparudo rwehama, rudo.
\v 8 Nekuti kana zvinhu izvi zviri mamuri, uye zvichiwanda zvichakuitai vanhu vasina usimbe navasingashaiwi zvibereko paruziva Ishe wedu, Jesu Kristu.
\v 9 Asi usina zvinhu izvi ibofu, unoonera pedo, uye wakangamwa kuti wakasukwa pazvivi zvake zvakare.
\v 10 Naizvozvo, hama, zviri nani mushingaire kwazvo kuti musimbise kudamwa nekusanangurwa kwenyu; nekuti kana muchiita zvinhu izvi hamungatongogumburwi.
\v 11 Nekuti saizvozvo muchawedzerwa nekufumiswa pakupinda muushe hwusingaperi hwaIshe wedu neMuponesi Jesu Kristu.
\v 12 Saka handingashaiwi hanya nekukuyeudzirai zvinhu izvi nguva dzose, kunyange muchi\add zvi\add*ziva, uye makasimba pachokwadi chiripo.
\v 13 Uye ndinofunga zvakanaka \add kuti\add* kana ndichingori mutabhernakeri ino chete ndikumutsei nechiyeudziro;
\v 14 ndichiziva kuti kunokurumidza kubviswa kwetabhenakeri yangu, Ishe wedu Jesu Kristu sezvaakandiraira.
\v 15 Zvino neni ndichashingaira kuti nguva dzose shure kwekuenda kwangu muve nechirangaridzo chezvinhu izvi.
\v 16 Nekuti hatina kutevera ngano dzemano mano patakakuzivisai simba nokuuya kwaIshe wedu Jesu Kristu, asi takanga tiri vakazvionera umambo hwake.
\v 17 Nekuti iye wakagamuchira kukudzwa nokubwinya kubva kuna Mwari Baba panguva iya yakauya inzwi rakadai kwaari richibva kukubwinya kukurukuru \add richiti\add*: Uyu ndiye Mwanakomana wangu unodikamwa, wandinofara maari.
\v 18 Uye inzwi iri takarinzwa richibva kudenga pataiva naye mugomo dzvene.
\v 19 uye tine shoko rakasimba kwazvo rechiporofita, ramunoita zvakanaka muchiriteerera somwenje unovhenekera panzvimbo ine rima, kusvikira utonga hwuchitsuka, nenyamasase ichibudira mumoyo yenyu;
\v 20 muchiziva izvi pakutanga, kuti hakuna chiporofita cherugwaro chinobva mududziro yakazvimiririra;
\v 21 Nekuti chiporofita hachina kutongouyiswa panguva dzakare nekuda kwemunhu, asi vanhu vatswene vaMwari vakataura, vachisundwa noMweya Mutsvene.
