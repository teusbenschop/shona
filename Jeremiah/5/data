\c 5
\s Jehovha anotuka vanhu vake vakamurasa
\p
\v 1 Mhanyai kwese-kwese panzira dzomuguta reJerusarema, muone zvino, muzive, mutsvake pamigwagwa mikuru yaro, kana mungawana munhu, kana aripo, unoita zvakarurama, unotsvaka zvokwadi; ipapo ndicharikanganwira.
\v 2 Kunyange vachiti havo: NaJehovha mupenyu, zvirokwazvo vanopika nhema.
\v 3 Haiwa Jehovha, meso enyu haazinotsvaka zvokwadi here? Makavarova, asi havana kunzwa kurwadziwa; makavapedza, asi vakaramba kurairwa; vakaomesa zviso zvavo kupfuura dombo, vakaramba kudzoka.
\v 4 Ipapo ndikati: Zvirokwazvo, ava varombo, mapenzi, nokuti havazivi nzira yaJehovha, kana murairo waMwari wavo.
\v 5 Ndichaenda kuvakuru, ndichataura navo; nokuti ivo vanoziva nzira yaJehovha, nomurairo waMwari wavo. Asi ava vese pamwe chete vakaputsa joko, vakadambura zvisungo.
\v 6 Saka shumba inobva kudondo, ichavauraya, bere rokumarenje richavaparadza, ingwe ichavandira maguta avo, umwe nomumwe, unobudamo, uchabvamburwa; nokuti kudarika kwavo kuzhinji, nokudzokera kwavo kwawedzerwa.
\p
\v 7 Ndingakukanganwira seiko? Vana vako vakandirasi a, vakapika navasati vari vamwari. Nguva yandakavagutsa kwazvo, vakapombora, vakaunganira padzimba dzezvifeve vachiita mapoka.
\v 8 Vakange vakaita samabhiza akagutswa, anongozvifambira; umwe neumwe wakadana mukadzi wowokwake.
\v 9 Ko handingarovi pamusoro pezvinhu izvi here? Ndizvo zvinotaura Jehovha; ko mweya wangu haungazvitsiviri parudzi rwakadai here?
\p
\v 10 Kwirai pamasvingo aro, muparadze; asi musapedza chose; bvisai matavi aro, nokuti haasi Jehovha.
\v 11 Nokuti imba yaIsraeri neimba yaJudha vakaita nokunyengera kukuru kwandiri ndizvo zvinotaura Jehovha.
\v 12 Vakaramba Jehovha, vakati: Haasi iye; hakuna chakaipa chingatiwira, hatingaoni munondo kana nzara;
\v 13 vaporofita vachashanduka mhepo, shoko raJehovha harizi mavari; ngavaitirwe saizvozvo.
\v 14 Naizvozvo zvanzi naJehovha, Mwari wehondo: Zvamunotaura shoko iri, tarirai, ndichaita mashoko angu ave moto mumiromo yenyu, navanhu ava vave huni, vapedzwe nawo.
\v 15 Tarirai ndizvo zvinotaura Jehovha ndichauisa pamusoro penyu rudzi runobva kure, imwi imba yaIsraeri, rudzi rwamusingazivi rurimi rwarwo, kana kunzwisisa zvavanotaura.
\v 16 Goba ravo bwiro hwakashama, vese vanhu vane simba.
\v 17 Vachadya zvamakohwa nezvokudya zvenyu zvaifanira kudyiwa navanakomana venyu navanasikana venyu; vachadya makwai enyu nemombe dzenyu; vachadya mizambiringa yenyu nemionde yenyu; vachaputsira pasi neminondo maguta enyu akakomberedzwa, amaivimba nawo.
\p
\v 18 Asi zvanzi naJehovha: Kunyange napamazuva iwayo handingakupedziyi chose.
\p
\v 19 Zvino kana muchinge munoti: Ko Jehovha Mwari wedu wakatiitirei izvezvi zvese? Ipapo uti kwavari: Sezvamakandirasi a ini, mukashumira vamwe vamwari panyika yenyu, saizvozvo muchashumira vatorwa panyika isati iri yenyu.
\p
\v 20 Taurirai izvozvi paimba yaJakove, muzviparidzire paJudha, muchiti:
\v 21 Zvino chinzwai izvozvi, imwi vanhu mapenzi, musina njere; muna meso, asi hamuoni, mune nzeve, asi hamunzwi.
\v 22 Zvanzi naJehovha, Hamundityi here? Hamudederi pamberi pangu here, ini ndakaisa jecha rive muganhu wegungwa, ndikatema chirevo chisingaperi kuti rirege kuudarika? Zvino kunyange mafungu aro achipenga, haangakundi.
\v 23 Asi vanhu ava vanomoyo wakasindimara unoramba kunzwa; vakatsauka, ndokuenda.
\v 24 Havati mumoyo yavo: Zvino ngatitye Jehovha Mwari wedu, unotipa panguva yazvo mvura yokutanga neyokupedzisira, iye unotichengetera mavhiki akatarwa okukohwa.
\v 25 Zvakaipa zvenyu zvakatsausa izvozvi, kutadza kwenyu kwakadzivisa kuti zvinhu zvakanaka zvirege kuuya kwamuri.
\v 26 Nokuti vanhu vakaipa varipo pakati pavanhu vangu; vanorindira, savanogarira shiri; vanoteya misungo, vanobata vanhu.
\v 27 Sedendere, rizere neshiri, saizvozvo dzimba dzavo dzizere nokunyengera; nemhaka iyo vakura, vafuma.
\v 28 VaKora, vanobwinya; zvirokwazvo vanokurira vamwe namabasa akaipa; havatambi mhaka, iyo mhaka yenherera, kuti vagare zvakanaka; havaruramisiri vanoshaiwa.
\v 29 Ko handingarovi pamusoro pezvinhu izvi here? Ndizvo zvinotaura Jehovha; ko mweya wangu haungazvitsiviri parudzi rwakadai here?
\p
\v 30 Chinhu chinoshamisa chinosemesa chakaitwa panyika ino;
\v 31 vaporofita va noporofita nhema, navapristi vanobata ushe vachirairwa navo; asi vanhu vangu vanofarira izvozvo; zvino pakupedzisira kwazvo muchaiteiko?