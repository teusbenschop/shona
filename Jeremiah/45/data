\c 45
\s Shoko raJeremiya kuna Bharuki
\p
\v 1 Shoko Jeremiya muporofita raakataura kuna Bharuki mwanakomana waNeriya, paaiva anyora mashoko aya mubhuku \add zvichibva\add* pamuromo waJeremiya, mugore rechina raJehoyakimu mwanakomana waJosiya,mambo waJudha, richiti:
\v 2 Zvanzi naJehovha, Mwari waIsraeri, kwauri, iwe Bharuki:
\v 3 Iwe wakati: Ndine nhamo zvino, nokuti Jehovha wakawedzera kuchema pakurwadziwa kwangu; ndaneta nokugomera kwangu, ndinoshaiwa zororo.
\v 4 Zvino chiti, kwaari: Zvanzi naJehovha: Tarira, chandakavaka ndichachikoromorazve, chandakasima ndichachidzurazve; ndizvo zvandichaitira nyika yese.
\v 5 Iwe unozvitsvakira zvinhu zvikuru here? Usazvitsvaka; nokuti tarira, ndichauisa zvakaipa pamusoro penyama yese ndizvo zvinotaura Jehovha; asi ndichakupa hupenyu hwako chive chinhu chakapambiwa panzvimbo dzese kwaunoenda.
