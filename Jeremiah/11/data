\c 11
\p
\v 1 Shoko rakauya kuna Jeremiya, richibva kuna Jehovha, richiti:
\p
\v 2 Inzwai mashoko esungano iyi, muataure navanhu vaJudha, navagere Jerusarema,
\v 3 uti kwavari: Zvanzi naJehovha, Mwari waIsraeri, munhu usinganzwi mashoko esungano iyi, ngaatukwe,
\v 4 aya andakaraira madzibaba enyu nezuva randakavabudisa munyika yeEgipita, muchoto chamatare, ndichiti: Teererai inzwi rangu, muzviite zvese sezvandakakurairai; ipapo muchava vanhu vangu, neni ndichava Mwari wenyu;
\v 5 kuti ndisimbise kupika kwandakapikira madzibaba enyu, kuti ndichavapa nyika inoyerera mukaka nouchi, sezvazvakaita zuva ranhasi. Ipapo ndakapindura, ndikati: Ameni, Jehovha.
\p
\v 6 Zvino Jehovha akati kwandiri: Paridza mashoko awa ese pamaguta aJudha, napanzira dzomuJerusarema, uchiti: Inzwai mashoko esungano iyi, muaite.
\v 7 Nokuti ndakarairira madzibaba enyu kwazvo nezuva randakavabudisa munyika yeEgipita, kusvikira zuva ranhasi, ndichifumira mangwanani, ndichirairira, ndichiti: Teererai inzwi rangu.
\v 8 Asi havana kuteerera, kana kurerekera nzeve dzavo, asi umwe neumwe wavo wakaramba achifamba nohukukutu hwomoyo wake wakaipa; naizvozvo ndakauisa pamusoro pavo mashoko ese esungano iyi, andakavaraira kuti vaaite, asi havana kuaita.
\p
\v 9 Zvino Jehovha akati kwandiri: Rangano yakaipa yawanikwa pakati pavanhu vaJudha, napakati pavagere Jerusarema.
\v 10 Vakadzokera kune zvakaipa zvamadzitateguru avo, akaramba kunzwa mashoko angu, vakatevera vamwe vamwari kuti vavashumire; imba yaIsraeri neimba yaJudha vakaputsa sungano yangu yandakaita namadzibaba avo.
\p
\v 11 Naizvozvo zvanzi naJehovha: Tarirai, ndichauisa zvakaipa pamusoro pavo, zvavasingagoni kutiza; vachadanidzira kwandiri, asi handingavanzwi.
\v 12 Ipapo vamaguta aJudha navagere Jerusarema, vachanodanidzira kuna vamwari vavanopisira zvinonhuhwira; asi havangatongovaponesi panguva yokutambudzika kwavo.
\v 13 Nokuti iwe Judha, kuwanda kwavamwari vako kwakafanana nokuwanda kwamaguta ako; uye makavakira chinhu chinonyadzisa maaritari, iwo maaritari okupisira Bhaari zvinonhuhwira, akawanda senzira dzomuJerusarema.
\v 14 Saka iwe usanyengeterera vanhu ava, kana kudana nokuda kwavo nenzwi rako kana munyengetero wako; nokuti handingavanzwi nenguva yavanodanidzira kwandiri nokuda kokutambudzika kwavo.
\p
\v 15 Mudikanwi wangu unotsvakeiko mumba mangu, zvaakaita zvinonyangadza navazhinji? Mhiko nenyama tsvene zvingabvisa njodzi yako here? Ipapo ungafara kwazvo.
\v 16 Jehovha wakakutumidza zita rinonzi: Muorivhi mutema, wakanaka nezvibereko zvakanaka; asi wakazovesa moto pamusoro pawo nomubvumo webope guru, matavi awo akavhuniwa.
\v 17 Nokuti Jehovha wehondo, iye wakakusima, wakareva zvakaipa pamusoro pako, nokuda kwezvakaipa zveimba yaIsraeri, neimba yaJudha, zvavakaita vachinditsamwisa nokupisira kwavo Bhaari zvinonhuhwira.
\s Vanorangana zvakaipa pamusoro paJeremiya
\p
\v 18 Jehovha wakandizivisa izvozvo, ndikazviziva; ipapo mukandiratidza zvavanoita.
\v 19 Asi ini ndakange ndakafanana negwayana nyoro rinoiswa kundobayiwa; ndakange ndisingazivi kuti vakange varangana mano akaipa pamusoro pangu, vachiti: Ngatiparadze muti pamwe chete nezvibereko zvawo, ngatimubvise chose panyika yavapenyu, zita rake rirege kuzorangarirwa.
\v 20 Asi imwi Jehovha wehondo, imwi munotonga zvakarurama, munoidza itsvo nomoyo, ndichaona kutsiva kwenyu kwavari, nokuti ndakakuzarurirai mhaka yangu.
\v 21 Naizvozvo zvanzi naJehovha pamusoro pavanhu veAnatoti, vanotsvaka kukuuraya, vachiti: Haufaniri kuporofita nezita raJehovha, kuti urege kuurawa namaoko edu;
\v 22 naizvozvo zvanzi naJehovha wehondo: Tarirai, ndichavarova; majaya achaurawa nomunondo, vanakomana vavo navanasikana vavo vachaurawa nenzara;
\v 23 havangasarirwi navanhu, nokuti ndichauisa zvakaipa pamusoro pavanhu veAnatoti pagore rokurohwa kwavo.