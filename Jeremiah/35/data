\c 35
\s Kuteerera kweVaRekabhi
\p
\v 1 Shoko rakasvika kuna Jeremiya kubva kuna Jehovha pamazuva aJehoyakimu mwanakomana waJosiya mambo waJudha, richiti:
\v 2 Enda kuimba yeVaRekabhi ugotaura kwavari, uye uuye navo kuimba yaJehovha, mune rimwe remakamuri, ugovapa waini kuti vanwe.
\v 3 Zvino ndakatora Jaazania mwanakomana waJeremiya, mwanakomana waHabhazinia, nehama dzake, nevanakomana vake vose, neimba yose yeVaRekabhi.
\v 4 Zvino ndakauya navo muimba yaJehovha, mukamuri revanakomana vaHanani mwanakomana waIghidharia, munhu waMwari, yaiva pedo pakamuri remachinda, raiva pamusoro pekamuri raMaaseya mwanakomana waSharumi, mutariri wechikumbaridzo.
\v 5 Zvino ndakaisa pamberi pevanakomana veimba yeVaRekabhi mbiya dzizere newaini, nemikombe, ndokuti kwavari: Inwai waini.
\v 6 Asi vakati: Hatinwi waini, nokuti Jonadhabhi mwanakomana waRekabhi baba vedu wakatiraira achiti: Musanwa waini, imwi nevanakomana venyu kusvika rinhi narinhi.
\v 7 Uye musavaka imba, musadzvara mbeu, musasima munda wemizambiringa, musava nazvo; asi mazuva enyu ose muchagara mumatende, kuti murarame mazuva mazhinji pachiso chenyika pamunogara muri vatorwa.
\v 8 Naizvozvo takateerera inzwi raJonadhabhi mwanakomana waRekabhi baba vedu pane zvose zvaakatiraira, kuti tisanwa waini mazuva edu ose, isu, vakadzi vedu, vanakomana vedu, nevanasikana vedu;
\v 9 uye kuti tisazvivakira dzimba dzekugara, uye kuti tisava nemunda wemizambiringa, kana munda, kana mbeu;
\v 10 asi takagara mumatende, ndokuteerera, uye takaita zvinoenderana nezvose Jonadhabhi baba vedu zvavakatiraira.
\v 11 Asi zvakaitika Nebhukadhirezari mambo weBhabhironi paakakwira panyika, kuti takati: Uyai, zvino ngatiende kuJerusarema nekuda kwehondo yeVaKaradhiya, uye nekuda kwehondo yeVaSiriya; naizvozvo tigere paJerusarema.
\p
\v 12 Zvino shoko raJehovha rakasvika kuna Jeremiya richiti:
\v 13 Anoreva seizvi Jehovha wehondo Mwari waIsraeri: Enda unotaura kuvarume vaJudha nevagari veJerusarema, \add uti\add*: Hamugamuchiri kurairirwa kuteerera kumashoko angu here? anoreva Jehovha.
\v 14 Anosimbiswa mashoko aJonadhabhi mwanakomana waRekabhi, aakaraira vanakomana vake, kuti vasanwa waini; nokuti havanwi kusvika zuva iri, asi vanoteerera murairo wababa vavo. Neni ndataura kwamuri, ndichimuka mangwanani ndokutaura, asi hamuna kunditeerera.
\v 15 Ndakatumawo kwamuri varanda vangu vose vaporofita, ndichimuka mangwanani ndichituma ndichiti: Dzokai zvino umwe neumwe panzira yake yakaipa, muite zviito zvenyu zvive zvakanaka, uye musatevera vamwe vamwari kuti muvashumire, zvino muchagara munyika yandakakupai imwi nemadzibaba enyu; asi hamuna kurerekera nzeve yenyu, uye hamuna kuteerera kwandiri.
\v 16 Nokuti vanakomana vaJonadhabhi mwanakomana waRekabhi vakasimbisa murairo wababa vavo, wavakavaraira, asi vanhu ava havana kunditeerera;
\v 17 naizvozvo anoreva seizvi Jehovha Mwari wehondo, Mwari waIsraeri: Tarirai, ndichauisa pamusoro paJudha nepamusoro pevese vagari veJerusarema chakaipa chose chandataura pamusoro pavo; nokuti ndakataura kwavari asi havana kunzwa, uye ndakadana kwavari asi havana kupindura.
\p
\v 18 Zvino Jeremiya wakati kuimba yaVaRekabhi: Anoreva seizvi Jehovha wehondo, Mwari waIsraeri: Nekuda kwekuti makateerera murairo waJonadhabhi baba venyu, nekuchengeta zviga zvavo zvose, nekuita zvose sezvaakakurairai,
\v 19 naizvozvo anoreva seizvi Jehovha wehondo, Mwari waIsraeri: Hakungagurwi munhu kuna Jonadhabhi mwanakomana waRekabhi ungamira pamberi pangu mazuva ose.