\c 13
\s Mufananidzo webhanhire
\p
\v 1 Anoreva seizvi Jehovha kwandiri: Enda unozvitorera bhanhire remucheka, zvino uriise pachiuno chako. uye usariisa mumvura.
\v 2 Ipapo ndakatenga bhanhire, sezvakarehwa neshoko raJehovha, ndikazvisunga chiuno naro.
\v 3 Zvino shoko raJehovha rakauya kwandiri rwechipiri, richiti:
\v 4 Tora bhanhire rawatenga, riri pachiuno chako, usimuke uende kurwizi rwaFurati, undoriviga mumukaha wedombo.
\v 5 Ipapo ndakaenda, ndikanoriviga parwizi Furati, sezvandakarairwa naJehovha.
\v 6 Zvino mazuva mazhinji akati apfuura, Jehovha akati kwandiri: Simuka, uende kwaEfurati, utorepo bhanhire randakakuraira kuti urivigepo.
\v 7 Ipapo ndakaenda kwaEfrata, ndikachera, ndikatora bhanhire pandakange ndariviga; zvino tarira, bhanhire rakange raora, risina basa chose.
\v 8 Zvino shoko raJehovha rakauya kwandiri, richiti:
\v 9 Zvanzi naJehovha: Saizvozvo ndichaodza kuzvikudza kwaJudha, nokuzvikudza kukuru kweJerusarema.
\v 10 Vanhu ava vakaipa, vanoramba kunzwa mashoko angu, vanofamba nohukukutu hwemoyo yavo, vakatevera vamwe vamwari kuti vavashumire nokuvanamata, vachafanana nebhanhire iri, risina basa chose.
\v 11 Nokuti bhanhire sezvarinonamatira pachiuno chomunhu, saizvozvo ndakange ndanamatidza imba yaIsraeri yese neimba yaJudha kwandiri, ndizvo zvinotaura Jehovha kuti vave vanhu vangu, nembiri yangu, nokurumbidzwa kwangu, nokubwinya kwangu; asi vakaramba kuteerera.
\p
\v 12 Naizvozvo unofanira kutaura shoko iri kwavari: Zvanzi naJehovha: Mwari waIsraeri, Mudziyo umwe neumwe uchazadzwa newaini; zvino ivo vachati kwauri: Hatizivi kanhi kuti mudziyo umwe neumwe uchazadzwa newaini?
\v 13 Ipapo uti kwavari: Zvanzi naJehovha: Tarirai, vese vagere munyika ino, iwo madzimambo agere pachigaro choushe chaDhavhidhi, navapristi navaporofita, navese vagere Jerusarema, ndichavazadza nokubatwa newaini.
\v 14 Ndichavagumirisana, madzibaba navanakomana vavo pamwe chete ndizvo zvinotaura Jehovha. Handinganzwiri tsitsi, handingadariki mumwe, kana kuva netsitsi, kuti ndirege kuvaparadza.
\p
\v 15 Inzwai, murerekere nzeve; musazvikudza, nokuti Jehovha wakataura.
\v 16 Rumbidzai Jehovha, Mwari wenyu, asati auisa rima, tsoka dzenyu dzisati dzagumburwa pamakomo erima, iye asati ashandura chiedza chamakamirira, akachiita mumvuri worufu, nokuchiita rima guru.
\v 17 Asi kana musingadi kuzvinzwa, mweya wangu uchakuchema pakavanda nokuda kokuzvikudza kwenyu; meso angu achachema kwazvo, achayerera misodzi, nokuti boka raJehovha ratapwa.
\p
\v 18 Iti kuna mambo nokuna mai vamambo: Garai pasi-pasi kwazvo, nokuti zvishongo zvemisoro yenyu zvawira pasi, iyo korona yokukudzwa kwenyu.
\v 19 Maguta okurutivi rwechamhembe akazarirwa, hakuna unowazarura; vaJudha vakatapwa vese, vakatapwa chose-chose.
\v 20 Ringira meso ako, uone vanobva kurutivi rwekumaodzanyemba. Ko boka rawakapiwa, iro boka rako rakanaka kwazvo, riripi?
\v 21 Uchati kudiniko kana achiisa pamusoro pako ivo vawakadzidzisa kuva shamwari dzako vave vabati vako? Haungabatwi nokurwadziwa sokomukadzi unopona here?
\p
\v 22 Zvino kana ukati mumoyo mako: Izvozvi zvandiwira neiko? Nguvo dzako dzakafukurwa nezvitsitsino zvako zvakuvadzwa nemhaka yohukuru hwezvakaipa zvenyu.
\v 23 Ko muKushi ungashandura ganda rake, kana ingwe mavara ayo here? Kana zvaibvira, nemiwo maigona kuita zvakanaka, iyemi makarovera kuita zvakaipa.
\v 24 Saka ndichavaparadzira sehundi inopepereswa nemhepo murenje.
\v 25 Ndizvo zvawakagoverwa, ndiwo mugove wawakayererwa neni ndizvo zvinotaura Jehovha; nokuti wakandikanganwa, ukavimba nezvehama.
\v 26 Saka ndichafukurawo nguvo dzako pamberi pako, kunyadziswa kwako kuonekwe.
\v 27 Ndakaona kunyangadza kwako, ihwo hupombwe hwako, nokufembedza kwako, nokunyadza kokupombora kwako pazvikomo zvokubundo. Une nhamo, iwe Jerusarema! Unoramba kunatswa; zvichadaro kusvikira rinhiko?
