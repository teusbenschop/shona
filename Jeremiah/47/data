\c 47
\s Shoko pamusoro pevaFirisitia
\p
\v 1 Shoko raJehovha rakasvika kuna Jeremiya muporofita pamusoro pevaFirisitia, Farao asati arova Gaza.
\p
\v 2 Anoreva seizvi Jehovha: Tarirai, mvura dzinokwira kubva kumaodzanyemba, dzichava rwizi runopopoma, uye dzichafukidza nyika nekuzara kwayo, guta nevagere mariri; uye vanhu vachachema, nevagari vose vepanyika vachaungudza.
\v 3 Nekuda kweruzha rwekutinhira kwemahwanda eane simba ake, nekuda kwemutinhiro wengoro dzake, \add ne\add*kuvirima kwemavhiri adzo; madzibaba haangacheukiri kuvana nemhaka yekushaya simba kwemaoko;
\v 4 nekuda kwezuva rinouya kuparadza vaFirisitia vose, kugura paTire nepaSidhoni mubatsiri umwe neumwe wakasara; nokuti Jehovha achaparadza vaFirisitia, vakasara vechiwi cheKafitori.
\p
\v 5 Kuva nemhanza kwasvika muGaza; Ashikeroni ragurwa, vakasara vemupata wavo; uchazvitema kusvika rinhi?
\p
\v 6 Haiwa, munondo waJehovha, kusvika rinhi usinganyarari? Zviunganidze mumuhara mako, zorora, unyarare.
\v 7 Unganyarara sei, Jehovha zvaakauraira pamusoro peAshikeroni nepamusoro pemahombekombe egungwa? Ndipo paakaugadza.
