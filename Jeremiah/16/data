\c 16
\s Jehovha acharova VaJudha
\p
\v 1 Zvino shoko raJehovha rakasvika kwandiri richiti:
\v 2 Usazvitorera mukadzi, uye usava nevanakomana kana vakunda panzvimbo ino.
\v 3 Nokuti anoreva seizvi Jehovha pamusoro pevanakomana nepamusoro pevanasikana vanoberekerwa panzvimbo ino, nepamusoro pana mai vavo vakavabereka, nepamusoro pemadzibaba avo akavabereka panyika ino:
\v 4 Vachafa nerufu rukuru rwunorwadza; havangachemwi, uye havangavigwi, vachava semupfudze pamusoro pechiso chenyika; uye vachapedzwa nemunondo uye nenzara; nezvitunha zvavo zvichava zvekudya zveshiri dzekumatenga nezvemhuka dzenyika.
\v 5 Nokuti anoreva seizvi Jehovha: Usapinda muimba yekuchema, uye usaenda kunoungudza, uye usavachema; nokuti ndabvisa rugare rwangu pavanhu ava, anoreva Jehovha, rudo rweunyoro, nenyasha huru.
\p
\v 6 Zvino vakuru nevadiki vachafa panyika ino, havangavigwi; uye havangavachemi, uye havangazviguri, uye havangazvivevuri nekuda kwavo.
\v 7 Uye havangavaguriri \add chingwa\add* pakuchema kwavo, kuvanyaradza pamusoro pewakafa; uye havangavapi mukombe wenyaradzo kuti vanwe nekuda kwababa vavo uye nekuda kwamai vavo.
\v 8 Newe usapinda muimba yemabiko, kuti ugare navo kuti udye nekunwa.
\v 9 Nokuti anoreva seizvi Jehovha wehondo, Mwari waIsraeri: Tarirai, ndichagumisa panzvimbo ino, pameso penyu uye pamazuva enyu, inzwi remufaro, neinzwi rekupembera, inzwi rechikomba, neinzwi remwenga.
\p
\v 10 Zvino zvichaitika pauchaudza vanhu ava mashoko awa ese, zvino vachati kwauri: Sei Jehovha ataura chakaipa chose chikuru ichi kwatiri? Kana: Kuipa kwedu ndekupi? Kana: Chivi chedu chatakatadzira Jehovha Mwari wedu ndechipi?
\v 11 Ipapo uchati kwavari: Nokuti madzibaba enyu akandisiya, anoreva Jehovha, uye vakafamba vachitevera vamwe vamwari, uye vakavashumira, uye vakavakotamira, ndokusiya ini, uye havana kuchengeta murairo wangu;
\v 12 zvino imwi makaita zvakaipa kupfuura madzibaba enyu; nokuti tarirai, munofamba umwe neumwe achitevera ukukutu hwemoyo wake wakaipa, kuti asanditeerera.
\v 13 Naizvozvo ndichakurasirai kunze kwenyika ino kuenda kunyika yamusingazivi, imwi nemadzibaba enyu; uye ikoko muchanoshumira vamwe vamwari masikati neusiku, kwandisingakunzwirii nyasha.
\p
\v 14 Naizvozvo tarirai, mazuva anouya, anoreva Jehovha, kuti hakuchazonzi: \add Na\add*Jehovha mupenyu, wakakwidza vana vaIsraeri kubva munyika yeEgipita;
\v 15 asi: \add Na\add*Jehovha mupenyu, wakakwidza vana vaIsraeri kubva kunyika yekumaodzanyemba, uye kubva kunyika dzose kwaakanga avadzingira; nokuti ndichavadzosa kunyika yekwavo yandakapa madzibaba avo.
\p
\v 16 Tarirai, ndichatumira ku\add nodana\add* varedzi vazhinji vehove, anoreva Jehovha, zvino vachavaredza; uye shure kweizvozvo ndichatuma kuvavhimi vazhinji, zvino vachavavhima kubva pagomo ripi neripi uye kubva pachikomo chipi nechipi, uye kubva mumapako emabwe.
\v 17 Nokuti meso angu ari pamusoro penzira dzavo dzose; hadzina kuvanzwa pachiso changu; nekuipa kwavo hakuna kuvigwa pameso angu.
\v 18 Zvino kutanga ndichatsiva kuipa kwavo nechivi chavo kakapetwa kaviri, nokuti vakasvibisa nyika yangu; vakazadza nhaka yangu nezvitunha zvezvinosemesa nezvinyangadzo zvavo.
\p
\v 19 Imwi Jehovha, simba rangu, nenhare yangu, neutiziro hwangu pazuva rekutambudzika; marudzi achauya kwamuri kubva kumigumo yenyika, uye achati: Zvirokwazvo madzibaba edu akagara nhaka yenhema, zvisina maturo, musina batsiro mazviri.
\v 20 Munhu ungazviitira vamwari vasati vari vamwari here?
\v 21 Naizvozvo, tarirai, ndichavazivisa nenguva ino, ndichavazivisa ruoko rwangu nesimba rangu; zvino vachaziva kuti zita rangu ndiJehovha.