\c 43
\s Vanhu vanoenda Egipita
\p
\v 1 Zvino zvakaitika Jeremiya apedza kutaura kuvanhuudza vanhu mashoko ese aJehovha Mwari wavo, aakange atumwa nawo kwavari naJehovha Mwari wavo, iwo mashoko awa ese,
\v 2 ipapo Azariya mwanakomana waHoshaiya, naJohwanani mwanakomana waKareya, navarume vese, vaizvikudza, vakataura vachiti kuna Jeremiya: Unoreva nhema, Jehovha Mwari wedu haana kukutuma kuzoti: Musaenda Egipita kundogarapo muri vatorwa;
\v 3 asi Bharuki mwanakomana waNeria ndiye unokumutsa pamusoro pedu, kuti tiiswe mumaoko aVaKaradhiya, kuti vatiuraye nokutitapira Bhabhironi.
\v 4 Naizvozvo Johwanani mwanakomana waKareya, navakuru vese vehondo, navanhu vese, havana kuteerera inzwi raJehovha, kuti vagare munyika yaJudha.
\v 5 Asi Johwanani mwanakomana waKareya, navakuru vese vehondo, vakatora vese vakasara vaJudha, vakange vadzoka kumarudzi ese kwavakadzingirwa, vachida kugara vari vatorwa munyika yaJudha,
\v 6 vaiti: Varume navakadzi navana navakunda vamambo nomunhu upi noupi akange asiiwa naNebhuzaradhani mukuru wavarindi kuna Gedhariya mwanakomana waAhikami, mwanakomana waShafani, pamwe chete naJeremiya muporofita, naBharuki mwanakomana waNeria,
\v 7 vakanosvika kunyika yeEgipita; nokuti havana kuteerera inzwi raJehovha; vakanosvika Tapanesi.
\p
\v 8 Ipapo shoko raJehovha rakasvika kuna Jeremiya paTapanesi, richiti:
\v 9 Tora mabwe makuru muruoko rwako, uavige muvhu pakati pezvitina, pavanopinda napo paimba yaFarao paTapanesi, vanhu vese vaJudha vachizviona;
\v 10 ugoti kwavari: Zvanzi naJehovha wehondo, mwari waIsraeri: Tarirai, ndichatuma shoko kundotora Nebhukadhirezari mambo weBhabhironi, muranda wangu, ndiise chigaro chake choushe pamusoro pamabwe awa andakaviga; uchawarira pamusoro pawo jira rake rinobwinya.
\v 11 Uchauya achirova nyika yeEgipita; vakafanira rufu vachaiswa kurufu, vakafanira kutapwa vachaiswa kukutapwa, vakafanira munondo vachaiswa kumunondo.
\v 12 Ndichabatidza moto mudzimba dzavamwari veEgipita; uchadzipisa nokuvatapa; uchapfeka nyika yeEgipita somufudzi unopfeka nguvo yake, uchabvapo norugare.
\v 13 Uchaputsawo shongwe dzeBheti-Shemeshi, riri munyika yeEgipita; dzimba dzavamwari veEgipita uchadzipisa nomoto.
