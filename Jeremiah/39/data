\c 39
\s Kukundwa kweJerusarema
\p
\v 1 Mugore repfumbamwe raZedhekia mambo waJudha, mumwedzi wegumi, Nebhukadhirezari mambo weBhabhironi nehondo yake yose vakasvika kurwisa Jerusarema ndokurikomba.
\v 2 Mugore regumi nerimwe raZedhekia, mumwedzi wechina, ne\add zuva\add* repfumbamwe remwedzi guta rakakoromorwa.
\v 3 Zvino machinda ese amambo weBhabhironi akapinda ndokugara pasuwo repakati, Nerigari-Sari-Ezeri, Samigari-Nebhu, Sari-Sekimu, Rabhi-Sarisi, Nerigari-Sari-Ezeri, Rabhi-Magi, pamwe nevose vamwe vemachinda amambo weBhabhironi.
\p
\v 4 Zvino zvakaitika Zedhekia mambo waJudha nevarume vese vehondo pavakavaona, vakatiza, vakabuda muguta usiku \add ne\add*nzira yebindu ramambo pasuwo pakati pemasvingo maviri; zvino akabuda \add ne\add*nzira yebani.
\v 5 Asi hondo yeVaKaradhiya yakadzingirirana navo, ndokubata Zedhekia pamapani eJeriko. Zvino vakati vamubata, vakamukwidza kuna Nebhukadhirezari mambo weBhabhironi paRibhira munyika yeHamati, ndokutaura mitongo paari.
\v 6 Zvino mambo weBhabhironi wakauraya vanakomana vaZedhekia paRibhira pamberi pemeso ake; mambo weBhabhironi wakaurayawo vakuru vese vaJudha.
\v 7 Zvino wakapofumadza meso aZedhekia, ndokumusunga neketani mbiri dzendarira kumutakurira kuBhabhironi.
\p
\v 8 Zvino VaKaradhiya vakapisa imba yamambo nedzimba dzevanhu nemoto, ndokukoromora masvingo eJerusarema.
\v 9 Zvino vakasara vevanhu vakasiiwa paguta, nevakapanduka vakapandukira kwaari, nevakasara vevanhu vakasiiwa, Nebhuzaradhani mukuru wevarindi wakavatapira kuBhabhironi.
\v 10 Asi Nebhuzaradhani mukuru wevarindi wakasiya munyika yaJudha \add vamwe\add* vevarombo pavanhu, vaiva vasina chinhu, ndokuvapa minda yemizambiringa neminda nezuva iroro.
\p
\v 11 Zvino Nebhukadhirezari mambo weBhabhironi wakaraira neruoko rwaNebhuzaradhani mukuru wevarindi pamusoro paJeremiya achiti:
\v 12 Mutore, uise meso ako paari, usamuitira chinhu chakaipa, asi uite kwaari zvinoenderana nekutaura kwake kwauri.
\v 13 Naizvozvo Nebhuzaradhani mukuru wevarindi wakatumira \add shoko\add*, naNebhushazibhani Rabhi-Sarisi, naNerigari-Sari-Ezeri Rabhi-Magi, nevakuru vese vamambo weBhabhironi,
\v 14 uye vakatumira ndokutora Jeremiya muchivanze chetirongo ndokumupa kuna Gedhariya mwanakomana waAhikami mwanakomana waShafani, kuti amubudisire kumba; naizvozvo wakagara pakati pevanhu.
\p
\v 15 Zvino shoko raJehovha rakasvika kuna Jeremiya paaiva akapfigirwa muchivanze chetirongo richiti:
\v 16 Enda unotaura kuna Ebhedhi-Mereki muItiyopiya uchiti: Anoreva seizvi Jehovha wehondo, Mwari waIsraeri: Tarira, ndichaunza mashoko angu kuguta iri pane zvakaipa uye kwete pane zvakanaka; uye achava pamberi pako nezuva iro.
\v 17 Asi ndichakununura nezuva iro, anoreva Jehovha; uye haungapiwi muruoko rwevanhu vaunotya.
\v 18 Nokuti ndichakununura zvekukununura, uye haungawi nemunondo, asi upenyu hwako huchava chakapambwa kwauri, nokuti wavimba neni, anoreva Jehovha.