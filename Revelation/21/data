\c 21
\s Denga idzva nenyika itsva
\p
\v 1 Zvino ndakaona denga idzva nenyika itsva, nekuti denga rekutanga nenyika yekutanga zvakange zvapfuura; uye gungwa rakange risisipo.
\v 2 Zvino ini Johwani ndakaona guta dzvene, Jerusarema idzva richiburuka kudenga richibva kuna Mwari, rakagadzirirwa semwenga wakashongedzerwa murume wake.
\v 3 Zvino ndakanzwa inzwi guru richibva kudenga, richiti: Tarira, tabhenakeri yaMwari \add iri\add* pavanhu, iye uchagara navo, uye ivo vachava vanhu vake; naMwari amene uchava navo, \add ave\add* Mwari wavo.
\v 4 Uye Mwari uchapusika misodzi yose kubva pameso avo; nerufu haruchazovipo, kana kushungurudzika, kana kurira, kana kurwadziwa hazvingavipo; nekuti zvinhu zvekutanga zvapfuura.
\v 5 Zvino wakange agere pachigaro cheushe akati: Tarira, ndinovandudza zvinhu zvose. Akati kwandiri: Nyora; nekuti mashoko awa akatendeka, uye ndeechokwadi.
\v 6 Zvino akati kwandiri: Zvaitwa. Ndini Arifa naOmega, kutanga nokuguma. Ini ndichapa kuna iye une nyota zvinobva pachitubu chemvura yeupenyu pachena.
\v 7 Unokunda uchagara nhaka yezvinhu zvose: uye ndichava Mwari wake, naiye uchava mwanakomana wangu.
\v 8 Asi kana vari vanotya, nevasingatendi nevanyangadzi, nemhondi, nemhombwe, nevaroyi, nevanonamata zvifananidzo, nevose varevi venhema, vachava nemugove wavo mudziva rinopfuta nomoto nesarufa; runova ndirwo rufu rwechipiri.
\s Jerusarema idzva
\p
\v 9 Zvino kwakauya kwandiri umwe wevatumwa vanomwe vakange vane ndiro nomwe dzizere nematambudziko manomwe ekupedzisira akataura neni, achiti: Uya pano ndigokuratidza mwenga, mukadzi weGwayana.
\v 10 Zvino wakanditakurira muMweya kugomo uye guru refu, akandiratidza guta guru riya Jerusarema dzvene, richiburuka kudenga kuna Mwari,
\v 11 rine kubwinya kwaMwari; uye chiedza charo \add chakaita\add* sebwe rinokoshesesa, sebwe rejasipisi*, rinoonekera sekiristaro*;
\v 12 zvino rakange rine rusvingo rukuru uye rurefu, rine masuwo gumi nemaviri; nevatumwa gumi nevaviri pamusuwo, nemazita akanyorwa paari, ari emarudzi gumi nemaviri evana vaIsraeri.
\v 13 Kumabvazuva masuwo matatu; kumaodzanyemba masuwo matatu, kuchamhembe masuwo matatu, nekumavirira masuwo matatu;
\v 14 zvino rusvingo rweguta rwakange rwune nheyo gumi nembiri; nepadziri mazita evaapositori gumi nevaviri veGwayana.
\v 15 Zvino uyo wakataura neni wakange ane rutsanga rwendarama kuti ayere guta, namasuwo aro, nerusingo rwaro
\v 16 Zvino guta rakange rakavakwa nemativi mana akaenzana, kureba kwakaenzana nekufara; ndokuyera guta nerutsanga, \add rikasvika\add* pamastadhia* zvuru gumi nezviviri; kureba nekufara, nekukwirira kwaro zvakaenzana
\v 17 Zvino akayera rusvingo rwaro, makubiti zana nemakumi mana nemana, nechiyero chemunhu, chinova chemutumwa.
\v 18 Uye chivakwa cherusvingo rwaro chakange chiri jasipisi*, uye guta \add riri\add* ndarama yakakwana, yakafanana negirazi rakachenesesa.
\v 19 Nenheyo dzerusvingo rweguta dzakashongedzwa nemarudzi ose emabwe anokosha. Nheyo yekutanga \add iri\add* jasipisi*; yepiri safiri* yetatu kasidhoni* yechina emaradhi*;
\v 20 yeshanu sadhonikisi*; yetanhatu sadhio*; yechinomwe krisoriti*; yerusere bheriri*; yepfumbamwe topasi*; yegumi kirisopirasi*; yegumi neimwe hiasindi*; yegumi nembiri ametesiti*.
\v 21 Uye masuwo gumi nemaviri \add ari\add* maparera gumi nemaviri; suwo rimwe nerimwe rakange riri reparera rimwe; uye nzira yemuguta \add iri\add* ndarama yakakwana, segirazi rinoonekera.
\v 22 Zvino handina kuona tembere mukati maro, nekuti Ishe Mwari Wemasimbaose neGwayana itembere yaro.
\v 23 Zvino guta haritsvaki zuva kana mwedzi kuvhenekera mariri; nekuti kubwinya kwaMwari kunoivhenekera, nemwenje waro iGwayana;
\v 24 zvino marudzi evaya vanoponeswa achafamba muchiedza charo, nemadzimambo enyika achauyisa kubwinya kwawo nerukudzo rwawo mariri.
\v 25 Masuwo aro haangatongopfigwi masikati, nekuti usiku hahwuchazovipo.
\v 26 Uye vachauyisa kubwinya nerukudzo rwendudzi mukati maro.
\v 27 Uye hamungatongopindi chinhu chinosvibisa mukati maro, kana chinosemesa, kana \add chine\add* nhema; asi avo vakanyorwa mubhuku reupenyu reGwayana.
