\c 1
\s Jehovha achatonga Judha neJerusarema
\p
\v 1 Shoko raJehovha, rakasvika kuna Zefaniya, mwanakomana waKushi, mwanakomana waGedhariya, mwanakomana waAmariya, mwanakomana waHezekia, namazuva aJosiya, mwanakomana waAmoni, mambo waJudha.
\p
\v 2 Ndichaparadza chose zvinhu zvese zviri pasi pese ndizvo zvinotaura Jehovha.
\p
\v 3 Ndichaparadza vanhu nezvipfuwo; ndichaparadza shiri dzokudenga, nehove dzegungwa, nezvigumbuso pamwe chete navakaipa; ndichabvisa vanhu pasi pese ndizvo zvinotaura Jehovha.
\v 4 Ndichatambanudzira ruoko rwangu kuna Judha, nokuna vese vagere Jerusarema; ndichabvisa vakasara vaBhaari panzvimbo ino, nezita ravaKemarimi pamwe chete navapristi;
\v 5 navanonamata hondo dzokudenga pamatenga edzimba, navanamati, vanopika naJehovha vachipikawo naMarikami;
\v 6 navakadzoka pakutevera Jehovha, navasina kutsvaka Jehovha kana kumubvunza.
\p
\v 7 Nyararai pamberi paIshe Jehovha, nokuti zuva raJehovha rava pedo; vakakokwa naye wakavaita vatsvene.
\p
\v 8 Zvino nezuva rechibairo chaJehovha ndicharova machinda navanakomana vamambo, navese vakapfeka nguvo dzavatorwa.
\v 9 Nezuva iro ndicharova vese vanodarika chikumbaridzo, vanozadza imba yatenzi wavo nokupambara nokunyengera.
\v 10 Zvino nezuva iro, ndizvo zvinotaura Jehovha, kuchanzwika mhere inobva pasuwo rehove, nokuchema kunobva kurutivi rutsva rweguta, nokukoromoka kukuru kunobva kumakomo.
\v 11 Chemai imwi mugere Makiteshi; nokuti vanhu vese veKenani vapera, vese vakange vakafuma sirivha vabviswa.
\v 12 Zvino nenguva iyo ndichanzvera Jerusarema nemwenje; ndicharova varume vagere pamasese avo, vanoti mumwoyo yavo, Jehovha haangaiti zvakanaka, uye haangaiti zvakaipa.
\v 13 Fuma yavo ichaitwa zvakapambiwa, nedzimba dzavo matongo; zvirokwazvo, vachavaka dzimba, asi havangagarimo; vachasima minda yemizarnbiringa, asi havangamwi waini yayo.
\p
\v 14 Zuva guru raJehovha rava pedo, rava pedo, rinokurumidza kwazvo, iro inzwi rezuva raJehovha; mhare inochemapo zvikuru kwazvo.
\v 15 Zuva iro izuva rokutsamwa, zuva rokutambudzika nokumanikidzwa, zuva rokurasi wa nokuparadzwa, zuva rerima nerokusviba, zuva ramakore nerezarima guru,
\v 16 zuva rehwamanda neremhere, zvinoridzirwa maguta akakomberedzwa namasvingo neshongwe dzakakwirira.
\v 17 Ndichauyisira vanhu kumanikidzwa, kuti vafambe samapofu, nokuti vakatadzira Jehovha; ropa ravo richadururwa seguruva, nenyama yavo sendove.
\v 18 Sirivha yavo kunyange goridhe ravo hazvingagoni kuvarwira nezuva rokutsamwa kwaJehovha; asi nyika yese ichapedzwa nomoto wegodo rake; nokuti achapedza, zvirokwazvo achapedza zvinotyisa, vese vagere panyika.
