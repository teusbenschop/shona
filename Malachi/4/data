\c 4
\p
\v 1 Nokuti tarirai, zuva rinouya; rinopisa sechoto; ipapo vese vanozvikudza, navese vanoita zvakaipa, vachava samashanga; zuva rinouya, richavapisa, rikasavasiira mudzi kana davi ndizvo zvinotaura Jehovha wehondo.
\p
\v 2 Asi imi, munotya zita rangu, muchabudirwa nezuva rokururama, rinokuporesa pasi pamapapiro aro; muchabuda muchitamba semhuru dzomuchirugu.
\v 3 Muchatsikira vakaipa pasi; nokuti vachava madota pasi petsoka dzenyu, nezuva randichaita izvozvi ndizvo zvinotaura Jehovha wehondo.
\p
\v 4 Rangarirai murairo waMozisi muranda wangu, wandakamuraira paHorebhu, waVaIsraeri, vese, izvo zvandakatema nezvandakaraira.
\p
\v 5 Tarirai, ndichakutumirai muporofita Eria, zuva iro guru raJehovha, rinotyisa, risati rasvika.
\v 6 Iye achadzorera mwoyo yamadzibaba kuvana, nemwoyo yavana kuna madzibaba avo, kuti ndirege kuuya ndirove nyika nokutuka.