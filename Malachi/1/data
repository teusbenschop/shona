\c 1
\s Rudo rwaJehovha kuvanhu vake
\p
\v 1 Mutoro weshoko raJehovha kuna Israeri chakatumwa naMaraki.
\v 2 Ndakakudai ndizvo zvinotaura Jehovha. Kunyange zvakadaro imwi munoti: Makatida neiko? Ko Esau akange asi mukoma waJakove here? Ndizvo zvinotaura Jehovha; kunyange zvakadaro ini ndakada Jakove;
\v 3 asi Esau ndakamuvenga, ndikaita makomo ake matongo, ndikapa makava amarenje nhaka yake.
\v 4 Kunyange Edhomu vakati: Takaparadzwa hedu, asi tichadzoka tikavakazve matongo; zvanzi naJehovha wehondo: Vachavaka, asi ini ndichakoromora; vanhu vachavatumidza, nyika yezvakaipa, uye vanhu vakatsamwirwa naJehovha nokusingaperi.
\v 5 Meso enyu achaona, mukati, Jehovha anokudzwa munyika yese yaIsraeri.
\p
\v 6 Mwanakomana anokudza baba vake, nomuranda anokudza tenzi wake; zvino kana ndiri baba venyu, kukudzwa kwangu kuripiko? Kana ndiri tenzi, kutyiwa kwangu kuripiko? Ndizvo zvinotaura Jehovha wehondo kwamuri, imwi vapristi vanozvidza zita rangu. Zvino imwi moti: Tinozvidza zita renyu neiko?
\v 7 Munondivigira chingwa chine tsvina paaritari yangu. Zvino moti: Takakusvibisai neiko? Pakutaura kwenyu muchiti: Tafura yaJehovha ngaizvidzwe hayo.
\v 8 Kana muchindivigira chakapofumara chive chibairo, hazvina kuipa here? Kana muchindivigira chinokamhina nechinorwara hazvina kuipa here? Chizvivigirai mubati wenyu; ungakufarirai here? Kana ungakugamuchirai here? Ndizvo zvinotaura Jehovha wehondo.
\v 9 Zvino chikumbirai henyu nyasha dzaMwari, kuti atinzwire tsitsi. Ndizvo zvinotaura Jehovha wehondo.
\v 10 Aiwa, dai kwaiva neumwe wenyu waizarira hake mikova, kuti murege kubatidza moto paatari yangu pasina! Handikufaririyi imwi ndizvo zvinotaura Jehovha wehondo handingagamuchiri chamunondivigira namaoko enyu.
\v 11 Nokuti kubva pakubuda kwezuva kusvikira pakuvira kwaro zita rangu richakudzwa pakati pavahedheni; pese-pese zvinonhuhwira zvichavigirwa zita rangu, uye chipo chisina tsvina; nokuti zita rangu richakudzwa pakati pavahedheni ndizvo zvinotaura Jehovha wehondo.
\p
\v 12 Asi imwi munozvimhura, zvamunoti: Tafura yaJehovha yakasvibiswa, zvibereko zvayo, izvo zvokudya zvayo, ngazvizvidzwe hazvo.
\v 13 Munotiwo: Tarirai zvinonetsa sei! Mazvishora ndizvo zvinotaura Jehovha wehondo; makandivigira zvakapambiwa, nezvinokamhina, nezvinorwara; ndizvo zvamunondivigira chipo; zvino ndingazvigamuchira pamaoko enyu here? Ndizvo zvinotaura Jehovha.
\v 14 Asi munyengeri ngaatukwe ane gondohwe pakati pamakwai ake, ndokupika nokubaira Ishe chinhu chakaremara; nokuti ndiri Mambo mukuru ndizvo zvinotaura Jehovha wehondo zita rangu rinotyisa pakati pavahedheni.