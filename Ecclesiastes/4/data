\c 4
\s Zvinotambudza vanhu
\p
\v 1 Zvino ini ndakadzoka ndokuona kumanikidza kukuru kunoitwa pasi pezuva; zvino tarira musodzi weanomanikidzwa, uye havana munyaradzitarira, kwakange kune misodzi yavanomanikidzwa, vachishaiwa munyaradzi; vamanikidzi vavo ndivo vakange vane simba, asi ivo vakashaiwa munyaradzi.
\v 2 Naizvozvo ndakati vakafa, vakanguva vafa, vanomufaro kupfuura vapenyu vachiri vapenyu.
\v 3 Zvirokwazvo, ndakati agere kutongovapo, iye asina kuona basa rakaipa rinoitwa pasi pezuva anomufaro kupfuura vapenyu.
\p
\v 4 Zvino ndakaona kubata kwese noumhizha hwese pakubata, kuti munhu anovengwa nowokwake pamusoro pazvo. Naizvozvo hazvina maturo, ndiko kudzingana nemhepo chete.
\v 5 Benzi rinofungatira maoko aro, richidya nyama yaro.
\v 6 Tsama imwe yorugare inopfuura nokunaka tsama mbiri dzokutambudzika no kudzingana nemhepo.
\p
\v 7 Zvino ndakadzoka, ndikaona zvisina maturo pasi pezuva.
\v 8 Umwe ariko anongogara ari ega, asina umwe wake; zvirokwazvo, haana mwanakomana kana munin'ina, kunyange zvakadaro kubata kwake hakuna mugumo, uye meso ake haaguti nefuma. Anoti: Zvino ndinobatira ani, ndichinyima moyo wangu zvinhu zvakanaka? Naizvozvowo hazvina maturo, zvirokwazvo ndiko kutambudzika kukuru.
\v 9 Vaviri vanopfuura mumwe, nokuti vanomubairo wakanaka wokubata kwavo.
\v 10 Nokuti kana vakawira pasi, umwe achasimudza shamwari yake; asi ari ega ane nhamo kana achiwira pasi, haano umwe angamusimudza.
\v 11 Uyezve, kana vaviri vachirara pamwe chete, vachadziyirwa; asi mumwechete angadziyirwa sei?
\v 12 Kana munhu akavamba mumwe, vaviri vangamudzivisa; rwonzi rwakakoshwa mutatu harungakurumidzi kudamburwa.
\p
\v 13 Jaya murombo, rakachenjera, rinopfuura mambo mutana benzi, asichazivi kutenda kana achirangwa.
\v 14 Nokuti akabuda mutirongo kuzova mambo; zvirokwazvo, kunyange paushe hwake akaberekwa ari murombo.
\v 15 Ndakaona vapenyu vese vanofamba pasi pezuva, vachitevera jaya, iye wechipiri, wakamuka panzvimbo yake.
\v 16 Vanhu vese vakange vasingaverengwi, ivo vese vakange vakabatwa naye; kunyange zvakadaro, vanozotevera havangamufariri. Zvirokwazvo, naizvozvowo hazvina maturo, ndiko kudzingana nemhepo chete.
