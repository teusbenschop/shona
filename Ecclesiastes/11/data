\c 11
\s Itai zvakanaka panguva dzese
\p
\v 1 Kandira zvokudya zvako pamusoro pemvura, nokuti uchazviwanazve mazuva mazhinji apfuura.
\v 2 Goverana navanomwe, kunyange navaserewo, nokuti hauzivi zvakaipa zvakadini zvingava panyika.
\v 3 Kana makore azara nemvura, anoidururira panyika; uye kana muti ukawira pasi kurutivi rwechamhembe, kana rwokumaodzanyemba, ipo panowira muti ndipo pauchavata.
\v 4 Anogara achicherekedza mhepo haangakushi; uye anotarira makore, haangacheki.
\p
\v 5 Sezvausingazivi mafambiro wemhepo, kana \add makuriro\add* amapfupa mudumbu romukadzi ane mimba, saizvozvowo hauzivi basa raMwari, anoita zvese.
\v 6 Kusha mbeu dzako mangwanani, usabvisa ruoko rwako madekwani; nokuti hauzivi kuti chichakura ndechipi, kana ichi kana icho, kana zvimwe zviviri zvese zvichafanana pakunaka.
\p
\v 7 Zvirokwazvo, chiedza chakanaka, uye meso anofara nokuona zuva.
\v 8 Zvirokwazvo, kana munhu akararama makore mazhinji, ngaafarire ese; asi ngaarangarire mazuva erima, kuti achava mazhinji; zvese zvinozouya hazvina maturo.
\s Munhu ngaafarire zvese, asi ngaarangarire Musiki wake paudiki hwake
\p
\v 9 Fara hako, iwe jaya, paudiki hwako, moyo wako ngaukufadze pamazuva ohujaya hwako; famba nenzira dzomoyo wako, napakuona kwameso ako; asi uzive kuti Mwari uchazokutonga pamusoro paizvozvo zvese.
\v 10 Dzinga zvinonetsa pamoyo pako, ubvise zvakaipa panyama yako, nokuti udiki noujaya hazvinamaturo.