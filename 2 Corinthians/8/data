\c 8
\s Zvipo zvakaunganidzirwa varombo
\p
\v 1 Zvino tinokuzivisai, hama, nyasha dzaMwari dzakapiwa pakereke dzeMakedhonia;
\v 2 kuti pakati pekuidzwa kukuru kwedambudziko, kuwanzwa kwemufaro wavo neurombo hwavo ukuru, zvakawedzera pafuma yekupa kwavo.
\v 3 Nekuti vakanga vakasununguka pavanokwanisa napo, ndinopupura, kunyange kupfuura pavakakwanisa napo,
\v 4 nechikumbiro chikuru vakatikumbirisa, kuti tigamuchire chipo nekugovana parubatsiro rwevatsvene;
\v 5 uye kwete sezvatakatarisira, asi ivo vakatanga kuzvipa kuna Ishe, nekwatiri nechido chaMwari.
\v 6 Zvekuti takakumbira Tito, kuti sezvaakanga atanga, apedzisewo kwamuri basa iri renyasha.
\v 7 Zvino sezvamakawanza pazvose, parutendo, pashoko, paruzivo, nepakushingaira kose, neparudo rwenyu kwatiri, \add tarirai\add* kuti muwanze pabasa iri renyashawo.
\v 8 Handitauri sekutema murairo, asi nekushingaira kwevamwe uye ndichiidza uchokwadi hwerudo rwenyu.
\v 9 Nekuti munoziva nyasha dzaIshe wedu Jesu Kristu, kuti kunyange akanga akafuma, asi nekuda kwenyu wakava murombo, kuti imwi kubudikidza neurombo hwake mufume.
\v 10 Pachinhu ichi ndinopa zano; nekuti izvi zvichakubatsirai, imwi makatotanga gore rakapera, kwete kuita chete, asi muchidawo.
\v 11 Asi zvino pedzisai kuitawo; kuti sezvamakanga mune moyo unoda, saizvozvo \add kuripo\add* kupedzisa pane zvamunazvo.
\v 12 Nekuti kana chishuwo chiripo \add chipo\add* chinogamuchirika zvichiinda nezvine munhu, zvisingaindi nezvaasina.
\v 13 Nekuti hakusi kuti vamwe vave nekurerusirwa, imwi muremerwe;
\v 14 kuti pave nekuenzana; panguva ino kupamhidzira kwenyu kuenderane nemashayiro avo kuti kuwanza kwavo kuve semashayiro enyuvo; kuti kuve nekuenzana;
\v 15 sezvazvakanyorwa \add zvichinzi\add*: Waka\add unganidza\add* zvizhinji haana kusarirwa nechinhu; naiye waka\add unganidza\add* zvishoma haana kushaiwa.
\v 16 Asi kuvonga \add kuve\add* kuna Mwari, wakaisa mumoyo maTito kushingaira nemoyo wose kwakadaro kwamuri,
\v 17 Nekuti zvirokwazvo wakagamuchira kurudziro, asi zvaakange achishingaira zvikuru, wakapfuurira kwamuri nechido chake.
\v 18 Zvino takatuma pamwe naye hama, rumbidzo yake muevhangeri iri pakereke dzose;
\v 19 zvisati zviri \add izvozvo\add* chete, asi iye wakasarudzwawo nekereke kuti atiperekedze nenyasha idzi, dzakabatwa nesu mukurumbidzwa kwaiyeyu Ishe; nechishuwo chemoyo wenyu \add chiratidzwe\add*;
\v 20 tichichenjerera izvi, zvimwe mumwe ungatimhura pamusoro pezvipamhidzirwa izvi zvinobatwa nesu.
\v 21 Tichirangarira zvinhu zvakanaka, kwete pamberi paIshe chete, asi pamberi pevanhuwo.
\v 22 Uye takatumawo navo hama yedu, yatakapupurira kazhinji kushingaira pazvinhu zvizhinji, asi zvino unonyanya kushingaira nekuda kwekuvimba kukuru mamuri.
\v 23 Zvimwe zvaTito shamwari yangu nemubati pamwe neni kwamuri, zvimwe hama dzedu vaapositori vekereke kukudzwa kwaKristu.
\v 24 Naizvozvo ratidzai kwavari nepamberi pekereke uchapupu hwerudo rwenyu nehwekuzvikudza kwedu pamusoro penyu.
