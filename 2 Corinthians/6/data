\c 6
\s Kusazvifunga kwaPauro pakuparidza kwake
\p
\v 1 Zvino tinobata pamwe \add naye\add*, nesu tinokumbira zvikuru kuti musagamuchira nyasha dzaMwari pasina;
\v 2 nokuti anoti: Nenguva yakafanira ndakakunzwa, uye nepazuva reruponeso ndakakubatsira; tarira, ikozvino inguva yakafanira; tarira, ikozvino izuva reruponeso.
\v 3 Hatigumbusi kunyange pachinhu, kuti shumiro irege kumhurwa;
\v 4 asi pazvese tinozviratidza sevashumiri vaMwari, pakutsungirira kuzhinji, pamatambudziko, pakuomerwa, pakudzvinyirirwa,
\v 5 pakurohwa, pakusungwa, pamabongozozo, pamabasa anorema, pakusarara, pakutsanya,
\v 6 pakuchena, paruzivo, pamoyo murefu, paunyoro, paMweya Mutsvene, parudo rusinganyepedzeri,
\v 7 pashoko rechokwadi, pasimba raMwari, pazvombo zvekururama kurudyi nekuruboshwe,
\v 8 nekukudzwa uye kuzvidzwa, nekureverwa zvakaipa uye kureverwa zvakanaka; sevanyepedzeri, \add tiri\add* vechokwadiwo;
\v 9 sevasingazikanwi, tichizikanwawo zvikuru; sevanofa, tarirawo, tinorarama; sevanorohwa, tisingaurawiwo;
\v 10 sevakasuruvadzwa, asi tichifara nguva dzose; sevarombo, asi tichifumisa vazhinji; sevasina chinhu, asi tine zvose.
\s Vatsvene ngavaparadzane nezvakaipa zvese
\p
\v 11 VeKorinde, muromo wedu wakashamira imwi, moyo wedu wakuriswa.
\v 12 Hamudzvinyidzirwi matiri, asi munodzvinyidzirwa muvura hwenyu.
\v 13 Zvino pakutsiva kwakadaro (ndinotaura sekune vana \add vangu\add*), imwiwo kuriswai.
\p
\v 14 Musasungwa zvisina kufanira pajoko pamwe nevasingatendi; nokuti kururama kungava nekudyidzana kwei nekusarurama? Chiedza chingadyidzana sei nerima?
\v 15 Uye Kristu ane kunzwana kwei naBeriari? Kana anotenda angava nemugove wei neasingatendi?
\v 16 Netembere yaMwari ine kutenderana kupi nezvifananidzo? Nokuti imwi muri tembere yaMwari mupenyu, Mwari sezvaakareva kuti: Ndichagara mavari, uye ndichafamba pakati \add pavo\add*; ndichavawo Mwari wavo, uye ivo vachava vanhu vangu.
\v 17 Naizvozvo budai pakati pavo mutsaurwe, anoreva Ishe, uye musabata chakasviba; iniwo ndichakugamuchirai.
\v 18 Uye ndichava Baba kwamuri, nemwi muchava vanakomana nevanasikana kwandiri, anoreva Ishe Wemasimbaose.