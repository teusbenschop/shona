\c 9
\s Kupa zvipo
\p
\v 1 Nokuti maererano nerubatsiro rwevatsvene, hazvina kufanira kwandiri kuti ndikunyorerei;
\v 2 nokuti ndinoziva kushingaira kwenyu, kwandinozvirumbidza nako pamusoro penyu kune veMakedhonia, kuti Akaya yaiva yazvigadzirira kubvira gore rakapera; nekushingaira kwenyu kwakamutsa vazhinji.
\v 3 Asi ndakatuma hama, kuti kuzvirumbidza kwedu pamusoro penyu kusava pasina pachinhu ichi; kuti, sezvandakareva, muve makagadzirira;
\v 4 zvimwe pamwe, kana veMakedhonia vachiuya neni vakuwanei musina kuzvigadzirira, isu tinyadziswe (kuti tisati, imwi) pakuvimba uku kwekuzvikudza.
\v 5 Naizvozvo ndakaona zvakafanira kukurudzira hama, kuti vatange kuuya kwamuri, uye vatange kugadzira chipo chenyu chepachena chakataurwa nezvacho kare, kuti ichi chive chakagadzirirwa, saizvozvo sechipo chepachena asi kwete sekukara.
\p
\v 6 Asi izvi \add kuti\add*: Anodzvara zvishoma, anokohwawo zvishoma; neanodzvara zvizhinji, achakohwawo zvizhinji.
\v 7 Umwe neumwe sezvinoda moyo; kwete nekurwadziwa, kana nekurovererwa; nokuti Mwari anoda anopa nemufaro.
\v 8 Uye Mwari anogona kukuwanzirai nyasha dzose, kuti nguva dzose muve nekuringana kose pazvese, muwanze pabasa rose rakanaka;
\v 9 sezvazvakanyorwa \add zvichinzi\add*: Wakaparadzira, wakapa varombo; kururama kwake kunogara nekusingaperi.
\v 10 Zvino iye anopa mbeu kumudzvari, dai apawo chingwa chekudya, ngaawanze mbeu dzenyu dzakadzvarwa, nekuwedzera zvibereko zvekururama kwenyu;
\v 11 muchifumiswa pazvinhu zvose \add zvichibva\add* pakupana kwese, zvinokonzera kubudikidza nesu kuvonga kuna Mwari.
\v 12 Nokuti basa rekushumira uku harizadzisi kushaiwa kwevatsvene chete, asi kunowanzisawo nekuvongwa kuzhinji kuna Mwari;
\v 13 nekuda kweuchapupu hweshumiro iyi vanorumbidza Mwari pamusoro pekuteerera kwekupupura kwenyu evhangeri yaKristu, nekukura kwekupa \add kwenyu\add* kwavari nekune vose.
\v 14 Uye nemunyengetero wavo pamusoro penyu, vachikushuvai nekuda kwenyasha hurusa dzaMwari pamusoro penyu.
\v 15 Zvino Mwari ngaavongwe nekuda kwechipo chake chisingarondedzereki.
