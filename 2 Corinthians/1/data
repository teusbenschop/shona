\c 1
\s Kwaziso
\p
\v 1 Pauro muapositori waJesu Kristu nechido chaMwari, naTimotio hama, kukereke yaMwari iri paKorinde, pamwe nevatsvene vose vari muAkaya yese:
\v 2 Nyasha kwamuri nerugare rwunobva kuna Mwari Baba vedu ne\add kuna \add*Ishe Jesu Kristu.
\s Kuvonga kwaPauro
\p
\v 3 Ngaavongwe Mwari, uye \add vari\add* Baba vaIshe wedu Jesu Kristu, Baba vetsitsi uye Mwari wenyaradzo yese,
\v 4 anotinyaradza padambudziko redu rose, kuti tigone kunyaradza avo vari mudambudziko ripi neripi, nenyaradzo yatinonyaradzwa nayo isu tomene naMwari.
\v 5 Nokuti matambudziko aKristu sezvaakawedzerwa matiri, saizvozvowo nyaradzo yedu yakawedzerwa nemuna Kristu.
\v 6 Zvino kana tichirwadziwa, \add nde\add*zvenyaradzo neruponeso rwenyu zvinobatiswa mukutsungirira mumatambudziko mamwewo atakatambudzikawo isu; kana tichinyaradzwa, \add nde\add*zvenyaradzo neruponeso rwenyu;
\v 7 uye tariro yedu maererano nemwi yakasimba, tichiziva kuti sezvamuri vagovani vematambudziko, saizvozvowo venyaradzo.
\p
\v 8 Nokuti hatidi kuti musaziva, hama, pamusoro pedambudziko redu rakatiwira paAsia, kuti takaremerwa zvikurusa kukunda simba \add redu\add*, zvekuti takarasa tariro kunyange yeupenyu.
\v 9 Asi isu pachedu taiva tine mutongo werufu matiri, kuti tirege kuzvivimba isu asi kuna Mwari anomutsa vakafa;
\v 10 wakatinunura parufu rukuru rwakadai, uye anonunura; watinovimba maari kuti acha\add ti\add*nunurazve;
\v 11 nemwi muchishandira isu pamwe nemukumbiro, kuti nekuda kwechipo pamusoro pedu kubudikidza nevanhu vazhinji tivongerwe nevazhinji.
\s Kusazvikudza kwaPauro
\p
\v 12 Nokuti kuzvikudza kwedu ndikoku, kupupura kwehana yedu, kuti muumwe neuzvokwadi hwaMwari, kwete neuchenjeri hwenyama, asi nenyasha dzaMwari, takazvibata panyika, zvikuru maererano nemwi.
\v 13 Nokuti hatinyori zvimwe zvinhu kwamuri, asi izvo zvamunoverenga nezvamunogamuchira; uye ndinovimba kuti mucha\add zvi\add*gamuchirawo kusvika pakuguma;
\v 14 sezvamakatigamuchirawo muchidimbu, kuti tiri rumbidzo yenyu, semwiwo yedu nezuva raIshe Jesu.
\s Pauro wakaregerei kuenda kuKorinde
\p
\v 15 Zvino nechivimbo ichi ndaishuva pakutanga kuuya kwamuri, kuti muve nenyasha dzechipiri;
\v 16 nekupfuura nekwamuri ndichienda kuMakedhonia, nekudzoka kwamuri ndichibva Makedhonia, uye ndiperekedzwe nemwi kuJudhiya.
\v 17 Naizvozvo ndichifunga saizvozvo, ndakashandisa kusasimbisa moyo here, kana zvandinozvipira, ndinozvipira zvinoenderana nenyama kuti kwandiri zvive hongu hongu uye kwete kwete here?
\v 18 Asi Mwari wakatendeka, kuti shoko redu kwamuri harina kuva hongu nakwete.
\v 19 Nokuti Mwanakomana waMwari Jesu Kristu uyo wakaparidzwa nesu pakati penyu, neni naSirivhano naTimotio, waiva asiri hongu nakwete, asi maari maiva hongu.
\v 20 Nokuti zvose zvivimbiso zvaMwari, maari ndihongu, nemaari ndiAmeni, rwuve rukudzo kuna Mwari kubudikidza nesu.
\v 21 Zvino anosimbisa isu pamwe nemwi muna Kristu, neakatizodza \add ndi\add*Mwari,
\v 22 wakatiisawo mucherechedzo isu, akapa rubatso rweMweya mumoyo yedu.
\p
\v 23 Asi ini ndinodana Mwari kuti ave chapupu pamweya wangu, kuti ndikuregererei handisati ndauya kuKorinde.
\v 24 Kwete kuti tinotonga parutendo rwenyu, asi tiri vabati pamwe chete vemufaro wenyu; nokuti mumire nerutendo.