\c 13
\s Yambiro yaPauro
\p
\v 1 Nenguva iyi yechitatu ndinouya kwamuri; mumuromo wezvapupu zviviri uye zvitatu shoko roga-roga ritsigirwe.
\v 2 Ndakambokuudzai uye ndinogara ndakuudzai, sendaiva ndiripo rwechipiri, uye ikozvino ndisipo ndinonyorera avo vakagara vatadza, nekuvamwe vese, kuti kana ndikauyazve, handicha\add va\add*regereri.
\v 3 Sezvo muchitsvaka uchapupu hwaKristu anotaura mandiri, asina utera kwamuri, asi ane simba mamuri.
\v 4 Nokuti kunyange akarovererwa pamuchinjikwa neutera, zvakadaro anorarama nesimba raMwari. Nokuti isuwo tine utera maari asi tichararama pamwe naye nesimba raMwari kwamuri.
\p
\v 5 Zviongororei kana muri parutendo; zviidzei. Kana hamuzivi here imwi, kuti Jesu Kristu ari mamuri sei? Kunze kwekuti zvirokwazvo muri vakaraswa.
\v 6 Asi ndinovimba kuti muchaziva kuti isu hatisi vakaraswa.
\v 7 Zvino ndinonyengetera kuna Mwari, kuti musaita chinhu chakaipa; kwete kuti isu tiratidzike takatendeka, asi kuti imwi muite zvakarurama, kunyange isu tive sevakaraswa.
\v 8 Nokuti hatigoni kuita chinhu chinopesana nechokwadi, asi chinotsigira chokwadi.
\v 9 Nokuti tinofara kana isu tine utera, imwiwo makasimba; uye izviwo tinozvinyengeterera, kuperera kwenyu.
\v 10 Saka ndinonyora zvinhu izvi ndisipo, zvimwe \add kana\add* ndiripo ndingashandisa hasha, zvichienderana nesimba Ishe raakandipa pakuvaka, uye kwete pakuputsa.
\s Mashoko ekupedzisira
\p
\v 11 Pakupedzisira, hama, farai, muperedzerwe, munyaradzwe, muve vemoyo umwe, garai murugare; uye Mwari werudo nerugare achava nemwi.
\v 12 Kwazisanai nekutsvoda kutsvene.
\p
\v 13 Vatsvene vese vanokukwazisai.
\v 14 Nyasha dzaIshe Jesu Kristu, nerudo rwaMwari, nekudyidzana kweMweya Mutsvene, \add nga\add*zvive nemwi mose. Ameni.