\c 4
\s Kuidzwa kwaJesu
\p
\v 1 Zvino Jesu wakatungamirirwa noMweya kurenje kunoidzwa naDhiabhorosi.
\v 2 Wakati atsanya mazuva anamakumi mana nousiku makumi mana, akanzwa nzara.
\v 3 Zvino muidzi wakati auya kwaari, akati: Kana uri Mwanakomana waMwari, raira kuti matombo awa aitwe zvingwa.
\v 4 Asi wakapindura akati: Kwakanyorwa \add kuchinzi\add*: Munhu haangararami nechingwa chete, asi neshoko rimwe nerimwe rinobuda mumuromo maMwari.
\p
\v 5 Zvino Dhiabhorosi akamutora akakwira naye muguta dzvene, akamuisa pachiruu chetembere,
\v 6 akati kwaari: Kana uri Mwanakomana waMwari, uzvikandire pasi, nokuti kwakanyorwa \add kuchinzi\add*: Iye ucharaira vatumwa vake pamusoro pako: pamavoko avo vachakutakura, kuti urege kugumbusa rutsoka rwako pabwe.
\v 7 Jesu akati kwaari: Kwakanyorwavo, usaidza Ishe Mwari wako.
\p
\v 8 Dhiabhorosi akamuisazve pagomo refusa, akamuratidza ushe hwose hwenyika, nokubwinya kwahwo.
\v 9 Akati kwaari: Izvi zvose ndichapa kwauri kana ukawira pasi ukandinamata.
\v 10 Ipapo Jesu akati kwaari: Ibvapo Satani nokuti kwakanyorwa \add kuchinzi\add*: Uchamata Ishe Mwari wako, umushumire Iye woga.
\v 11 Ipapo Dhiabhorosi akamurega; zvino tarira vatumwa vakauya vakamushumira.
\s Jesu paGariri. Vadzidzi vokutanga
\p
\v 12 Zvino Jesu wakati anzwa kuti Johwani wakandirwa mutirongo, akaenda Gariri.
\v 13 Zvino wakabva Nazareta, akasvika akandogara muKapenaumi riri pamahombekombe egungwa, pamiganhu yeZebhuroni neNafitarimi,
\v 14 kuti zvizadzisike zvakarehwa naIsaya muporofita, achiti:
\v 15 Nyika yeZebhuroni nenyika yeNefitarimi, \add pa\add*nzira yegungwa, mhiri kwaJoridhani, Gariri ravahedheni.
\v 16 Vanhu vakanga vagere murima vakavona chiedza chikuru; navakanga vagere panharaunda nomumumvuri worufu, chiedza chakavabudira.
\s Jesu anotanga kuparidza
\p
\v 17 Kubva panguva iyoyo Jesu wakatanga kuparidza, nokuti: Tendeukai nokuti ushe hwokudenga hwaswedera.
\s Kudamwa kwavadzidzi vokutanga
\p
\v 18 Zvino Jesu, \add wakati\add* achifamba pagungwa reGariri, akavona vana vomunhu mumwe vaviri, Simoni unonzi Petro naAndiriya munun'una wake vachikandira mimbure mugungwa nokuti vakanga vari varedzi.
\v 19 Akati kwavari: Nditeverei, ndigokuitai varedzi vavanhu.
\v 20 Pakarepo vakasiya mimbure vakamutevera.
\v 21 Zvino wakati apfuurira mberi akavona vamwe vaviri vana vemunhu umwe muchikepe, Jakobho mwanakomana waZebhedhi naJohwani munun'una wake vana Zebhedhi baba vavo, vachigadzira mimbure yavo, akavadana.
\v 22 Pakarepo vakasiya chikepe nababa vavo vakamutevera.
\s Jesu unobata munyika yeGariri
\p
\v 23 Jesu akapota neGariri rose achidzidzisa mumasinagoge avo. Achiparidza evhangeri youshe, achiporesa hosha dzamarudzi ose namarwere amarudzi ose pavanhu.
\v 24 Mukurumbira wake ukapararira kuSiria yose; vakauyisa kwaari varwere vose, vakabatwa nehosha dzamarudzi mazhinji namarwadzo, navakanga vanemweya yakaipa, navaiva nezvipusha, navakanga vakawoma mitezo; akavaporesa.
\v 25 Zvino akateverwa \add ne\add*chaunga chevanhu, vaibva Gariri neDhekapori, neJerusarema, neJudhiya, nemhiri kwaJoridhani.
