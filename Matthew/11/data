\c 11
\p
\v 1 Zvino Jesu wakati apedza kuraira vadzidzi vake vanegumi navaviri, akabva akandodzidzisa nokuparidza pamaguta avo.
\s Johwani Mubhabhatidzi unotuma vadzidzi kunobvunza Jesu
\p
\v 2 Zvino Johwani wakati anzwa ari mutirongo mabasa aKristu, akatuma vaviri vavadzidzi vake,
\v 3 akati kwaari: Ko ndimwi unouya here, kana titarisire mumwe?
\v 4 Jesu akapindura akati kwavari: Endai mundoudza Johwani zvamunonzwa nezvamunovona:
\v 5 Mapofu anovona, zvirema zvinofamba, vanamaperembudzi vanonatswa, vematsi vanonzwa, vakafa vanomutswa navarombo vanoparidzirwa evhangeri;
\v 6 wakaropafadzwa ani nani usingagumbuswi neni.
\p
\v 7 Ava vakati vachienda, Jesu akatanga kuudza chaunga pamusoro paJohwani \add akati\add*: Makanga mabuda kurenje kunovoneiko? Rutsanga runozungunuswa nemhepo here?
\v 8 Zvino makanga mabuda kundovoneiko? Munhu wakapfeka nguvo dzakapfava here? Tarirai, vanopfeka zvakapfava vari mudzimba dzamadzimambo.
\v 9 Asi makanga mabuda kunooneiko? Muporofita here? Hongu, ndinoti kwamuri: Unopfuura kwazvo muporofita;
\v 10 Nokuti uyu ndiye wakanyorwa pamusoro pake \add zvichinzi\add*: Tarira, ndinotuma mutumwa wangu pamberi pechiso chako, uchakugadzirira nzira yako pamberi pako.
\v 11 Zvirokwazvo ndinoti kwamuri: Kuna vakaberekwa navakadzi, hakuna kumuka mukuru kuna Johwani Mubhabhatidzi. Asi muduku muushe hwokudenga mukuru kwaari.
\v 12 Kubva pamazuva aJohwani Mubhabhatidzi kusvikira zvino, ushe hwokudenga hunopambwa, nevapambi vanohutora nesimba.
\v 13 Nokuti vaporofita vose nomurairo vakaporofita kusvikira kuna Johwani;
\v 14 kana muchida ku\add zvi\add*gamuchira, uyu ndiye Eria wakanga achizouya.
\v 15 Une nzeve dzokunzwa, ngaanzwe.
\p
\v 16 Asi ndicharufananidza neiko rudzi urwu? Rwakafanana navana vagere pamisika, vanodanidzira kushamwari dzavo,
\v 17 vachiti: Takakuridzirai nyere, mukasatamba; takakuririrai, mukasachema.
\v 18 Nokuti Johwani wakauya asingadyi kana kumwa, zvino vanoti: Unomweya wakaipa.
\v 19 Mwanakomana womunhu wakauya achidya, achimwa, zvino vanoti: Tarirai munhu unokara mumwi wewaini, shamwari yavateresi navatadzi. Asi njere dzinoruramiswa navana vake.
\s Jesu unotuka maguta matatu akamuramba
\p
\v 20 Zvino wakatanga kusvora maguta makanga maitwa mabasa ake esimba mazhinji, nokuti haana kutendeuka, \add akati\add*:
\v 21 Une nhamo iwe Korazini! une nhamo iwe, Bhetisaidha! Nokuti mabasa makuru akaitwa mukati menyu, dai aiitwa muTire neSidhoni, vangadai vakatendeuka kare vanamasaga nemadota.
\v 22 Asi ndinoti kwamuri: Zvicharerukira Tire neSidhoni nezuva rokutongwa kupfuuremwi.
\v 23 Newevo Kapenaume, wakasimudzirwa kudenga, uchaburukira kuHadhesi; nokuti dai iwo mabasa esimba akaitwa mauri akaitwa muSodhoma, ringadai richipo kusvikira zuva ranhasi.
\v 24 Asi ndinoti kwamuri: Zvichava nyore kunyika yeSodhoma nezuva rokutongwa kupfuura iwe.
\s Jesu unorumbidza Baba
\p
\v 25 Nenguva iyo Jesu akapindura akati: Ndinokutendai, Baba, Ishe wokudenga napanyika, kuti makavanzira zvinhu izvi vakachenjera navakangwara, mukazvizarurira vacheche.
\v 26 Hongu Baba nokuti ndizvo zvakakufadzai.
\v 27 Zvinhu zvose zvakakumikidzwa kwandiri naBaBa vangu. Hakuna unoziva Mwanakomana asi Baba; hakuna unoziva Baba asi Mwanakomana, naiye Mwanakomana waanenge achida kuzarurira.
\s Jesu unokoka vatadzi
\p
\v 28 Uyai kwandiri mose makaneta makaremerwa, zvino ndichakupai zororo.
\v 29 Torai joko rangu \add muise\add* pamusoro penyu, mudzidze kwandiri nokuti ndiri munyoro, ndinomoyo unozvininipisa kuti muwane zororo pamweya yenyu.
\v 30 Nokuti joko rangu rakanaka, nomutoro wangu wakareruka.
