\c 11
\p
\v 1 Zvino Jesu wakati apedza kuraira vadzidzi vake vanegumi navaviri, akabva akandodzidzisa nokuparidza pamaguta avo.
\s Johwani Mubhabhatidzi unotuma vadzidzi kunobvunza Jesu.
\p
\p
\v 2 Zvino Johwani wakati anzwa ari mutorongo mabasa aKristu, akatuma vadzidzi vake vaviri.
\v 3 Akati kwaari: Ko ndimwi unovuya here, kana titarire mumwe?
\v 4 Jesu akapindura akati kwavari: Endai mundovudza Johwani zvamunonzwa nezvamunovona:
\v 5 Mapofu anogamuchira kuvona, zvirema zvinofamba, vanamaperembudzi vanonatswa, vematsi vanonzwa, vakafa vanomutswa navarombo vanoparidzirwa Evhangeri;
\v 6 Naizvozvo wakaropafadzwa ani nani usingagumbuswi neni.
\v 7 Ava vakati vachienda, Jesu akatanga kuvudza vanhu vazhinji pamusoro paJohwani \add akati\add*: Makanga mabuda kunovoneiko kurenje? Rutsanga runozungunuswa nemhepo here?
\v 8 Ko makanga mabuda kundovoneiko? Munhu wakapfeka nguvo dzakapfava here? Tarirai, vanopfeka nguvo dzakapfava vari mudzimba dzamadzimambo.
\v 9 Asi makanga mabuda kunooneiko? Muporofita here? Hongu, ndinoti kwamuri: Unopfuvura kwazvo muporofita;
\v 10 Nokuti uyu ndiye wakanyorwa pamusoro pake zvichinzi: Tarira, ndinotuma munyai wangu pamberi pechiso chako, uchakugadzirira nzira yako pamberi pako.
\v 11 Zvirokwazvo ndinoti kwamuri: Kuna vakaberekwa navakadzi, hakuna kumuka mukuru kuna Johwani Mubhabhatidzi. Asi muduku muvushe hwokudenga mukuru kwaari.
\v 12 Kubva pamazuva aJohwani Mubhabhatidzi kusvikira zvino, vushe bwokudenga bwunopambwa, nevapambi vanobwutora nesimba.
\v 13 Nokuti vaporofita vose nomurairo vakaporofita kusvikira kuna Johwani;
\v 14 kana muchida ku\add zvi\add*gamuchira, uyu ndiye Eria wakanga achinzi unovuya.
\v 15 Une nzeve dzokunzwa, ngaanzwe.
\v 16 Asi ndicharufananidza neiko rudzi urwu? Rwakafanana navana vagere pamusika, vanodanidzira kushamwari dzavo,
\v 17 vachiti: Takakuridzirai nyere, mukasatamba; takakuririrai, mukasachema.
\v 18 Nokuti Johwani wakavuya asingadyi, asingamwi, zvino vanoti: Unomweya wakaipa.
\v 19 Mwanakomana womunhu wakavuya achidya, achimwa, zvino vanoti: Tarirai munhu unokara mumwi wewaini, shamwari yavateresi navatadzi! Kuchenjera kunopembedzwa.
\s Jesu unotuka maguta matatu akamuramba.
\p (Ruka 10. 13-15.)
\p
\v 20 Zvino wakatanga kutuka maguta makanga maitwa mabasa ake esimba mazhinji, nokuti haana kutendevuka akati,
\v 21 unenhamo iwe Korazini! une nhamo iwe Bhetisaidha! Nokuti mabasa akaitwa mukati menyu dai aiitwa muTire neSidoni vangadai vatendevuka kare vanamasaga nedota.
\v 22 Asi ndinoti kwamuri Tire neSidoni acharerukirwa nezuva rokutongwa kupfuvuremi.
\v 23 Iwe Karpenaume uchasimudzirwa kudenga here? Uchaburukira kuHadhesi nokuti dai iwo mabasa esimba akaitwa mukati mako, akaitwa muSodhoma ringadai richipo nanhasi.
\v 24 Asi ndinoti kwamuri, nyika yeSodhoma icharerukirwa nezuva rokutongwa kupfuvura iwe.
\v 25 Nenguva iyo Jesu akapindura akati, ndinokutendai Baba Ishe wokudenga napasi kuti makavanzira vakachenjera navakangwara zvinhu izvozvi, mukazvizarurira vacheche.
\v 26 Hongu Baba nokuti ndizvo zvakakufadzai.
\v 27 Zvinhu zvose ndakazvipiwa naBaba vangu. Hakuna unoziva Mwanakomana asi Baba. Hakuna unoziva Baba asi Mwanakomana, naiye Mwanakomana waanenge achida kumuzarurira iye.
\s Joko raJesu
\p
\v 28 Vuyai kwandiri imi mose makaneta makaremerwa. Ini ndichakuzorodzai.
\v 29 Muise joko rangu pamusoro penyu, mudzidze kwandiri nokuti ndiri munyoro. Ndinomoyo unozvininipisa kuti muwane zororo pamweya yenyu.
\v 30 Nokuti joko rangu rakanaka, nomutoro wangu unoreruka.
