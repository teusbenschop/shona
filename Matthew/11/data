\c 11
\p
\v 1 Zvino zvakaitika apo Jesu apedza kuraira vadzidzi vake gumi nevaviri, akabvira ipapo kudzidzisa nekuparidza pamaguta avo.
\s Johwani Mubhabhatidzi unotuma vadzidzi kunobvunza Jesu
\p
\v 2 Zvino Johwani wakati anzwa \add ari\add* mutirongo mabasa aKristu, akatuma vaviri vevadzidzi vake,
\v 3 akati kwaari: Imwi ndimwi unouya here, kana titarisire umwe?
\v 4 Jesu akapindura akati kwavari: Endai munoudza Johwani zvinhu zvamunonzwa nezvamunoona:
\v 5 Mapofu anoonazve, uye vanokamhina vanofamba, vane maperembudzi vanonatswa, nevematsi vanonzwa, vakafa vanomutswa, nevarombo vanoparidzirwa evhangeri;
\v 6 wakaropafadzwa ani nani usingagumbuswi neni.
\p
\v 7 Ava vakati vachienda, Jesu akatanga kuudza zvaunga pamusoro paJohwani \add akati\add*: Makange mabuda kurenje kunoonei? Rutsanga runozungunuswa nemhepo here?
\v 8 Asi makange mabuda kunoonei? Munhu wakapfeka nguvo dzakapfava here? Tarirai, vanopfeka zvakapfava vari mudzimba dzemadzimambo.
\v 9 Asi makange mabuda kunoonei? Muporofita here? Hongu, ndinoti kwamuri: Kunyange unopfuura kwazvo muporofita;
\v 10 nekuti uyu ndiye wakanyorwa pamusoro pake \add zvichinzi\add*: Tarira, ini ndinotuma mutumwa wangu pamberi pechiso chako, uchagadzira nzira yako pamberi pako.
\v 11 Zvirokwazvo ndinoti kwamuri: Hakuna kumuka pakati pevakaberekwa nevakadzi mukuru kuna Johwani Mubhabhatidzi. Asi mudukusa muushe hwekumatenga mukuru kwaari.
\v 12 Uye kubva pamazuva aJohwani Mubhabhatidzi kusvikira zvino, ushe hwekumatenga hunopambwa, nevapambi vanohutora nesimba.
\v 13 Nekuti vaporofita vose nemurairo vakaporofita kusvikira kuna Johwani;
\v 14 kana muchida ku\add zvi\add*gamuchira, uyu ndiye Eria wakange achizouya.
\v 15 Une nzeve dzekunzwa, ngaanzwe.
\p
\v 16 Asi ndicharifananidza nei zera iri? Rakafanana nevana vagere pamisika, vachidanidzira kushamwari dzavo,
\v 17 vachiti: Takakuridzirai nyere, asi hamuna kutamba; takakuririrai, asi hamuna kuchema.
\v 18 Nekuti Johwani wakauya asingadyi kana kumwa, asi vanoti: Une dhimoni.
\v 19 Mwanakomana wemunhu wakauya achidya, achimwa, zvino vanoti: Tarirai munhu unokara mumwi wewaini, shamwari yevateresi nevatadzi. Asi njere dzinoruramiswa nevana vake.
\s Jesu unotuka maguta matatu akamuramba
\p
\v 20 Ipapo akatanga kumhura maguta makange maitwa mabasa ake esimba mazhinji, nekuti haana kutendeuka, \add akati\add*:
\v 21 Une nhamo, Korazini! Une nhamo, Bhetisaidha! Nekuti dai akaitwa muTire neSidhoni mabasa esimba akaitwa mamuri, vangadai vakatendeuka kare vakapfeka masaga nedota.
\v 22 Asi ndinoti kwamuri: Zvicharerukira Tire neSidhoni nezuva rekutongwa kupfuura imwi.
\v 23 Newe Kapenaume, wakasimudzirwa kudenga, uchawisirwa pasi muHadhesi; nekuti dai mabasa esimba akaitwa mauri akaitwa muSodhoma, ringadai richipo kusvikira zuva rino.
\v 24 Asi ndinoti kwamuri: Zvicharerukira nyika yeSodhoma nezuva rekutongwa kupfuura iwe.
\s Jesu unorumbidza Baba
\p
\v 25 Nenguva iyo Jesu akapindura akati: Ndinokutendai, Baba, Ishe wedenga nenyika, nekuti makavanzira zvinhu izvi vakachenjera nevakangwara, mukazvizarurira vacheche.
\v 26 Hongu Baba, nekuti zvakadaro zvakava zvakanaka pamberi penyu.
\v 27 Zvinhu zvose zvakakumikidzwa kwandiri naBaba vangu; uye hakuna unoziva Mwanakomana kunze kwaBaba; hakunazve unoziva Baba kunze kweMwanakomana, uye ani nani Mwanakomana waanenge achida kuzarurira.
\s Jesu unokoka vatadzi
\p
\v 28 Uyai kwandiri mose makaneta makaremerwa, uye ini ndichakupai zororo.
\v 29 Torai joko rangu \add muise\add* pamusoro penyu, mudzidze kwandiri, nekuti ndiri munyoro, ndakaderera mumoyo; uye muchawana zororo pamweya yenyu;
\v 30 nekuti joko rangu rakanakisa, nemutoro wangu wakareruka.
