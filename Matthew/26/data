\c 26
\s VaJudha vanorangana kuuraya Jesu
\p
\v 1 Jesu wakati apedza mashoko iwayo ose, akati kuvadzidzi vake:
\v 2 Munoziva kuti kana mazuva maviri apfuura ichava paseka, Mwanakomana womunhu uchakumikidzwa \add kuvatongi\add* kuti aroverwe.
\v 3 Zvino kwakaungana vapristi vakuru navanyori navakuru vavanhu muruvazhe rwomupristi mukuru wainzi Kayafasi.
\v 4 Vakarangana kuti vabate Jesu namano, vago\add mu\add*uraya.
\v 5 Asi vakati: Kwete pamutambo, kuti kurege kuva nebope pakati pavanhu.
\s Jesu unozodzwa nomukadzi paBhetaniya
\p
\v 6 Zvino Jesu wakati ari paBhetaniya mumba maSimoni wamaperembudzi,
\v 7 Kwakauya kwaari mukadzi nechinu chearibhasiteri chechizoro chinokosha zvikuru, akadurura mumusoro wake agere pakudya.
\v 8 Asi vadzidzi vake vakati vachivona, vakatsamwa kwazvo vakati: kurasikirwa kwakadaro kwaitirweiko?
\v 9 Nokuti chizoro ichi chingadai chatengeswa nemari zhinji, ikapiwa varombo.
\v 10 Asi Jesu aziva akati kwavari: Munotambudzireko mukadzi? Nokuti waita basa rakanaka kwandiri;
\v 11 nokuti varombo munavo nguva dzose, asi ini hamuneni nguva dzose.
\v 12 Nokuti pakundidira chizoro ichi pamuviri wangu, waitira kuvigwa kwangu.
\v 13 Zvirokwazvo ndinoti kwamuri: Kose kunozoparidzirwa evhangeri iyi panyika dzose izvivo zvaitwa nomukadzi zvicharehwa, chive chirangaridzo chake.
\s Judhasi Isikariyoti unotsvaka kutengesa Jesu
\p
\v 14 Zvino mumwe wavanegumi navaviri, wainzi Judhasi Isikariyoti, wakaenda kuvapristi vakuru,
\v 15 akati: Muchandipeiko, ndigomuisa kwamuri? Vakatenderana naye pamasirivheri anamakumi matatu,*
\v 16 Zvino kubva ipapo akatsvaka nguva yakafanira yokumukumikidza kwavari nayo.
\s Paseka neChirayiro
\p
\v 17 Ne\add zuva\add* rokutanga rezvingwa zvisina mbiriso, vadzidzi vakauya kuna Jesu vakati kwaari: Munoda kupiko kwatingakugadzirirai pasika kuti mudye?
\v 18 Akati: Endai muguta kuna nyakuti, muti kwaari: Mudzidzisi unoti: Nguva yangu yava pedo; ndichaita paseka paimba yako navadzidzi vangu.
\v 19 Vadzidzi vakaita sezvavakarairwa naJesu; vakagadzira paseka.
\v 20 Zvino ava madekwana akagara pasi navanegumi navaviri.
\v 21 Vakati vachidya akati: Zvirokwazvo ndinoti kwamuri: Mumwe wenyu uchanditengesa.
\v 22 Zvino vakashungurudzika kwazvo, vakatanga mumwe nomumwe kuti kwaari: Ishe ndini here?
\v 23 Asi wakapindura akati: Unoisa ruvoko neni mundiro ndiye uchanditengesa.
\v 24 Mwanakomana womunhu uchaenda hake sezvazvakanyorwa pamusoro pake; asi unenhamo munhu uyo Mwanakomana womunhu waanotengeswa naye. Zvaiva nani kumunhu uyu kana asina kuberekwa.
\v 25 Zvino Judhasi uyo wakamutengesa akapindura akati: Mudzidzisi, ndini here? Akati kwaari: Wataura iwe.
\p
\v 26 Zvino vakati vachidya, Jesu akatora chingwa akaropafadza, akamedura ndokupa vadzidzi achiti: Torai, idyai uyu ndiwo muviri wangu.
\v 27 Akatora mukombe, akavonga, akavapa achiti: Imwai mose pauri.
\v 28 Nokuti uyu iropa rangu resungano itsva, rinoteurirwa vazhinji rokukangamwirwa kwezvivi.
\v 29 Asi ndinoti kwamuri: Handichatongomwizve zvechibereko chomuzambiringa, kusvikira zuva iro randichazomwa naro nemwi zvava zvitsva muushe hwaBaba vangu.
\v 30 Zvino vakati vaimba rwiyo vakabuda vakaenda kugomo reMiorivhi.
\s Jesu unoudza Petro kuti uchamuramba
\p
\v 31 Zvino Jesu wakati kwavari: Imwi mose muchagumburwa nokuda kwangu usiku huno; Nokuti kwakanyorwa \add kuchinzi\add*: Ndicharova mufudzi namakwai eboka achapararira.
\v 32 Asi shure kokumutswa kwangu, ndichakutungamirirai Gariri.
\v 33 Asi Petro wakapindura akati kwaari: Kunyange vose vakagumburwa; nokuda kwenyu, ini handingatongogumburwi.
\v 34 Jesu akati kwaari: Zvirokwazvo ndinoti kwauri: Kuti usiku huno, jongwe risati rarira, uchandiramba katatu.
\v 35 Petro akati kwaari: Kunyange ndichifanira kufa nemwi, handingatongokurambiyi ini. Vadzidzi vose vakadarovo.
\s Jesu muGetsemani
\p
\v 36 Zvino Jesu wakasvika navo panzvimbo inonzi Getsemani, akati kuvadzidzi: Garai pano ini ndichienda kunonyengetera uko.
\v 37 Akatora Petro navanakomana vaviri vaZebhedhi, akatanga kushungurudzika nokuzarirwa.
\v 38 Akati kwavari: Mweya wangu unoshungurudzika kwazvo kunyange kusvikira pakufa, garai pano murinde neni.
\v 39 Akapfuura mberi zvishomanene, akawa nechiso chake, akanyengetera achiti: Haiwa Baba vangu, kana zvichibvira, mukombe uyu ngaupfuure kwandiri. Asi kwete sokuda kwangu asi kwenyu.
\v 40 Akaenda kuvadzidzi, akavawana vavete, akati kunaPetro: Saka makoniwa kurinda neni awa rimwe here?
\v 41 Rindai munyengetere, kuti murege kupinda mukuidzwa, mweya unoda zvirokwazvo asi nyama hainesimba.
\v 42 Akaendazve rwechipiri akanyengetera, achiti: Haiwa Baba vangu kana mukombe uyu usingagoni kupfuura kubva kwandiri, ndisina kuumwa, kuda kwenyu ngakuitwe.
\v 43 Akadzoka, akavawana vavatazve, nokuti meso avo akanga orema.
\v 44 Akavasiya, akaendazve akanyengetera rwechitatu, achitaurazve mashoko, iwawo.
\v 45 Zvino akauya kuvadzidzi akati kwavari: Chivatai henyu muzorore; tarirai, nguva yaswedera, Mwanakomana womunhu wotengeswa mumavoko avatadzi.
\v 46 Simukai, ngatiende, tarirai, wonditengesa kwavari wava pedo.
\s Kusungwa kwaJesu
\p
\v 47 Zvino achataura, tarira, Judhasi mumwe wavanegumi navaviri akasvika, ane chaunga chikuru vakabata minondo netsvimbo vachibva kuvapristi vakuru navakuru vavanhu.
\v 48 Zvino iye wakamutengesa wakavapa chiratidzo achiti: Uyo wandichasveta ndiye, mumubate.
\v 49 Pakarepo akasvika kuna Jesu, akati: Hekanhi Mudzidzisi! Akamusveta.
\v 50 Jesu akati kwaari: Shamwari, wavingeiko?. Ipapo vakauya vakaisa mavoko pana Jesu vakamubata.
\v 51 Zvino tarirai, mumwe wavaiva naJesu akatambanudza ruvoko, akavhomora munondo wake akatema muranda womupristi mukuru, akagura nzeve yake.
\v 52 Zvino Jesu akati kwaari: Dzosera munondo wako munzvimbo mawo nokuti vose vanobata munondo vanoparadzwa nomunondo.
\v 53 Unofunga here kuti handigoni kukumbira kuna Baba vangu vakandipa ikozvino mapoka amauto anopfuura makumi maviri?
\v 54 Zvino magwaro angazadziswa seiko anoti: Zvinofanira kuti zvidaro?
\v 55 Nenguva iyo Jesu akati kuchaunga: Mabuda semunovinga gororo neminondo netsvimbo kuzondibata here? Ndaigara nemwi mazuva ose ndichidzidzisa mutembere mukasandibata.
\v 56 Asi izvi zvose zvaitwa, kuti magwaro avaporofita azadziswe. Zvino vadzidzi vose vakamusiya, vakatiza.
\s Jesu pamberi paKayafasi navakuru
\p
\v 57 Avo vakanga vabata Jesu vaka\add mu\add*endesa kunaKayafasi mupristi mukuru, apo pakanga paungana vanyori navakuru.
\v 58 Asi Petro akamutevera ari kure kusvikira pamuzinda womupristi mukuru, akapinda mukati, akagara navaranda kuzovona kupera kwazvo.
\p
\v 59 Zvino vapristi vakuru navakuru namakurukota ose vakatsvaka uchapupu hwenhema kuti vapomere Jesu, vamuuraye.
\v 60 Asi havana ku\add u\add*wana, kunyange zvapupu zvizhinji zvenhema zvakauya. Pakupedzisira zviviri zvakasvika,
\v 61 zvikati: Munhu uyu wakati: Ndinogona kuputsa tembere yaMwari, nokuivakazve namazuva matatu.
\v 62 Zvino mupristi mukuru akasimuka akati kwaari: Haupinduri chinhu here? uchapupu hwei hunopupurirwa iwe?
\v 63 Asi Jesu wakaramba anyerere. Mupristi mukuru akapindura akati kwaari: Ndinokupikisa naMwari mupenyu kuti utiudze kana uri Kristu, Mwanakomana waMwari.
\v 64 Jesu akati kwaari: Wataura iwe; asi ndinoti kwamuri: Kubva zvino muchavona Mwanakomana womunhu agere kuruoko rworudyi rwesimba, achiuya pamusoro pamakore okudenga.
\v 65 Ipapo mupristi mukuru akabvarura nguvo dzake akati: Wamhura Mwari; tichadireiko humwe uchapupu? Tarirai, manzwa zvino kumhura Mwari kwake.
\v 66 Munofungeiko? Vakapindura vakati: Unemhoswa yorufu.
\p
\v 67 Zvino vakamupfira mate pachiso, vakamurova netsiva, vamwe vakamurova nembama,
\v 68 vachiti: Porofita kwatiri, iwe Kristu, ndiani wakurova.
\s Kuramba kwaPetro
\p
\v 69 Petro wakanga agere panze pamuzinda. Zvino murandakadzi wakauya kwaari akati: Newevo wakanga una Jesu weGariri.
\v 70 Asi iye wakaramba pamberi pavose achiti: Handizivi zvaunoreva.
\v 71 Zvino wakati abuda pasuvo, mumwe akamuvona, akati kuna vaivapo: Uyu wakanga anaJesu weNazareta.
\v 72 Akarambazve nokupika, \add achiti\add*: Handimuzivi munhu uyu.
\v 73 Chava chinguva vakanga vamirepo vakauya vakaswedera vachiti kunaPetro: Zvirokwazvo newevo uri wavo nokuti kutaura kwako kunokutengesa.
\v 74 Zvino wakatanga kutuka nokupika \add achiti\add*: Handimuzivi munhu uyu. Pakarepo jongwe rikarira.
\v 75 Ipapo Petro akarangarira shoko raJesu raakati kwaari: Jongwe risati rarira, uchandiramba katatu, Ipapo akabuda panze akandochema zvikuru.
