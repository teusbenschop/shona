\c 27
\s Jesu unoiswa kuna Pirato
\p
\v 1 Kwakati kwaedza vaprista vakuru vose navakuru vavanhu vakarangana pamusoro paJesu kuti vamuvuraye.
\v 2 Vakati vamusunga vakaendesa kuna Pontiyo Pirato mubati.
\s Judhasi unozvivuraya
\p
\v 3 Zvino Judhasi wakanga amutengesa avona kuti watongerwa rufu, ndokuzvidya moyo akadzosera masirivheri aya anamakumi matatu kuvawaprista vakuru navakuru,
\v 4 Achiti: Ndatadza, ndatengesa ropa risinemhosva. Vakati: Tinei nazvo? Isu tavona iwe.
\v 5 Akakandira pasi masirivheri mutembere, akabva akaenda akandokuzvisungirira.
\v 6 Vaprista vakuru vakatora masirivheri vakati, hazvina kufanira kuti tiaise muchivigiro chemari, nokuti mutengo weropa.
\v 7 Vakarangana, vakatenga nawo munda womuvumbi wehari, kuzovigapo vatogwa.
\v 8 Naizvozvo munda uyo wakanzi munda weropa kusvikira zuva ranhasi.
\v 9 Zvino zvakazadziswa zvakarebwa naJeremiya muporofita zvinoti: Vakatora masirvheri anamakumi, matatu, mutengo waiye wakatarirwa mutengo navana vaIsiraeri.
\v 10 Vakatenga nawo munda womuvumbi wehari, sezvandakarairwa naShe.
\s Jesu pamberi paPirato
\p
\p
\v 11 Zvino Jesu wakamira pamberi pomubati. Mubati akamubvunza akati: Ndiwe mambo wavaJudha here? Jesu akati kwaari: Ndizvo zvamataura.
\v 12 Asi wakati achipomerwa mhosva navaprista vakuru navakuru, haana kupindura chinhu.
\v 13 Zvino Pirato akati kwaari: Haunzwi zvinhu zvizhinji zvavanokupupurira here?
\v 14 Asi haana kuvapindura kunyange neshoko rimwe chete, zvakashamisa kwazvo-kwazvo mubati nazvo.
\v 15 Zvino pamutambo mubati aisunungurira vanhu vazhinji musungwa wavanenge vada.
\v 16 Zvino vaiva nenguva iyo musungwa wakakurumbira wainzi Bharabhasi.
\v 17 Naizvozvo vakati vavungana pamwechete, Pirato akati kwavari: Munoda kuti ndikusunungurirei aniko? Bharabhasi kana Jesu unonzi Kristu?
\v 18 Nokuti wakanga achiziva kuti vakanga vamuisa kwaari negodo.
\v 19 Zvino wakati agere pachigaro chokutonga, mukadzi wake akatumira kwaari, achiti: Usava nemhaka nomunhu uyo wakarurama, nokuti ndatambudzika zvikuru nhasi pakurota nokuda kwake.
\v 20 Asi vaprista vakuru navakuru vakagombedzera gurumwandira kuti vakumbire Bharabhasi, Jesu avurawe.
\v 21 Mubati akapindura akati kwavari: Munoda kuti ndikusunungurirei aniko pavaviri? Vakati: Bharabhasi.
\v 22 Pirato akati kwavari: Ndichagoiteiko naJesu unonzi Kristu? Vose vakati kwaari: Ngaaroverwe.
\v 23 Mubati akati: Nemhaka yeyi? Chakaipa chaakagoita ndecheiko? Asi vakanyanyisa kudanidzira vachiti: Ngaaroverwe!
\v 24 Zvino Pirato achivona kuti haangadzivisi chinhu asi kuti pomuka bope, wakatora mvura akageza mavoko ake pamberi pavanhu vazhinji achiti: Handine mhaka neropa romunhu uyu wakarurama, Zvivonerei imwi!
\v 25 Vanhu vose vakapindura vakati: Ropa rake \add ngarive\add* pamusoro pedu napamusoro pevana vedu.
\v 26 Zvino akavasunungurira Bharabhasi, asi wakati arova Jesu, akaisa kwavari kuti aroverwe pamuchinjikwa.
\s Jesu unodadirwa navarwi
\p
\p
\v 27 Zvino varwi vomubati vakaisa Jesu mumba momubati, hondo yose ikavunganira kwaari.
\v 28 Vakamukurura, vakamufukidza nguvo tsvuku,
\v 29 Vakaruka korona yeminzwa, ndokuisa pamusoro wake, norutsanga muruvoko rwake rworudyi. Vakafugama mabvi pamberi pake vakamuseka vachiti: Kwaziwai, Mambo wavaJudha!
\v 30 Vakamupfira mate, vakatora rutsanga vakaramba vachimurova musoro.
\v 31 Vakati vamuseka, vakamubvisa nguvo tsvuku, vakamupfekedza nguvo dzake vakaenda naye kundorovera.
\s Jesu unoroverwa pamuchinjikwa.
\p
\p
\v 32 Vakati vachibuda, vakawana munhu wekurini, wainzi Simoni. Vakamumanikidza iye kuti atakure muchinjikwa wake.
\v 33 Vakati vasvika panzvimbo inonzi Gorogota, ndokuti: Nzvimbo yedhehenya.
\v 34 Vakamupa waini yakavhenganiswa nenduru kuti anwe asi wakati aravira akaramba kunwa.
\v 35 Vakati vamurovera pamuchinjikwa, vakagovana nguvo dzake pakati pavo. Vachikanda mijenya kuti zvakarehwa nomuporofita zviitike zvinoti, vakagovana nguvo dzangu pakati pavo, vakakanda mijenya pamusoro pezvokufuka zvangu.
\v 36 Vakagara pasi, vakamurindapo.
\v 37 Vakaisa pamusoro wake mhosva yakanyorwa \add rwokuti\add*, UYU NDIJESU MAMBO WAVAJUDHA.
\v 38 Vakarovera pamwe chete naye makororo maviri, mumwe kurudyi, mumwe kuruboshwe.
\v 39 Vakanga vachipfuvura vakamutuka, vachidzungudza misoro yavo,
\v 40 vachiti: Iwe wokuputsa tembere nokuivakazve namazuva matatu, zviponese; Kana uri Mwanakomana waMwari, buruka pamuchinjikwa.
\v 41 Saizvozvovo vaprista vakuru navanyori navakuru vakamuseka vachiti:
\v 42 Wakaponesa vamwe, iye haagoni kuzviponesa. Kana ari Iye mambo wavaIsraeri, ngaburuke zvino pamuchinjikwa tigomutenda.
\v 43 Waivimba naMwari; ngaachimusunungura zvino kana achimuda. Nokuti wakati ndiri Mwanakomana waMwari.
\v 44 Namakororo akaroverwa pamwe chete naye, akamuzvidza.
\v 45 Zvino kubva paora rechitanhatu rima rakavapo panyika yose kusvikira paora repfumbamwe.
\v 46 Neora rinenge repfumbamwe Jesu akadanidzira nenzwi guru achiti: "Eri, Eri ramasabakatani?" Ndokuti: Mwari wangu, Mwari wangu mandisiyireiko?
\v 47 Vamwe vakanga vamirepo vakati vanzwa vakati: Uyo unodana Eria.
\v 48 Pakarepo mumwe wavo akamhanya, akatora chipanje, akazadza nevhiniga ndokuisa parutsanga, akamupa kuti anwe.
\v 49 Vamwe vakati: Regai timbovona kana Eria achivuya kuzomuponesa.
\v 50 Zvino Jesu akadanidzirazve nenzwi guru akabudisa mweya.
\v 51 Zvino tarira, chidzitiro chetembere chakabvaruka kuita \add mapandi\add* maviri, kubva kumusoro kusvikira pasi. Nyika ikadengenyeka, mabwe akatsemuka.
\v 52 Mabwiro akazaruka; nemitumbu mizhinji yavatsvene vakanga vavete yakamutsva;
\v 53 vakabuda pamabwiro iye amuka vakapinda muguta dzvene, vakavonekwa navazhinji.
\v 54 Zvino mukuru wezana navaiva naye vakarinda Jesu vakati vachivona kudengenyeka kwenyika nezvakaitwa, vakatya zvikuru vakati: Zvirokwazvo uyu wakanga ari Mwanakomana waMwari.
\v 55 Vakadzi vazhinji vakanga varipo, vakatarira vari kure, vakanga vatevera Jesu vachibva Gariri vachimushandira.
\v 56 Pakati pavo kwakanga kunaMaria Magidharini, naMaria mai vaJakobho naJose, namai vavanakomana vaZebhedhi.
\s Kuvigwa kwaJesu.
\p
\v 57 Zvino ava manheru kukasvika mumwe mufumi weArimatea wainzi Josefa. Iyevo pachake waiva mudzidzi waJesu amene.
\v 58 Akaenda kunaPirato akakumbira mutumbu waJesu. Pirato akaraira kuti apiwe mutumbi.
\v 59 Josefa wakati atora mutumbu, akauputira nomucheka werineni wakachena.
\v 60 Akauviga mubwiro hwake hwutsva, hwaakanga achera mubwe; akakungurusira ibwe guru pamuromo webwiro akabva.
\v 61 Paivavo naMaria Magadrane nomumwe Maria vagere vakatarisana nobwiro.
\v 62 Nezuva raitevera ndiro zuva raitevera zuva roKugadzirira Vaprista vakuru navaFarisi vakavungana kunaPirato,
\v 63 vakati: Ishe tinorangarira kuti munyengeri uyu achiri mupenyu wakati: Mazuva matatu apfuvura ndichamuka.
\v 64 Saka rairai kuti bwiro bwuchengetwe kusvikira nezuva retatu; zvimwe vadzidzi vake vangavuya vusiku vakamuba. Vagoti kuvanhu: Wakamutswa kuvakafa. Kurashika kokupedzisira kukazopfuvura kokutanga.
\v 65 Pirato akati kwavari: Imwi munavarindi, endai mubwuchengete sezvamunoziva.
\v 66 Vakaenda, vakandochengeta bwiro, vakaisa chiratidzo chokusimbisa pabwe, vakaisa varindi.
