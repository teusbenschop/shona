\c 9
\s Jesu unoporesa munhu wakawoma mitezo
\p
\v 1 Zvino wakapinda muchikepe, akayambuka ndokusvika muguta rake.
\p
\v 2 Zvino tarira, vakauya kwaari nomunhu wakanga akawoma mitezo, avete panhovo; zvino Jesu achivona kutenda kwavo akati kumunhu wakanga akawoma mitezo: Mwana, tsunga moyo, wakangamwirwa zvivi zvako.
\v 3 Zvino tarira, vamwe vavanyori vakati mumoyo yavo: Uyu unomhura Mwari.
\v 4 Asi Jesu achiziva mifungo yavo akati: Munofungireiko zvakaipa mumoyo yenyu?
\v 5 Nokuti chinyiko chakareruka, kuti: Wakangamwirwa zvivi zvako; kana kuti: Simuka ufambe?
\v 6 Asi kuti muzive kuti Mwanakomana womunhu unesimba panyika rokukangamwira zvivi, (Akati kumunhu wakanga akafa mitezo): Simuka, tora nhovo yako uende kumba kwako.
\v 7 Akasimuka, akaenda kumba kwake.
\v 8 Vanhu vazhinji vakati vachi\add zvi\add*vona vakashamiswa, vakarumbidza Mwari, wakapa simba rakadai kuvanhu.
\s Kudamwa kwaMatewu
\p
\v 9 Zvino Jesu wakati achipfuurapo, akavona munhu, wainzi Matewu agere panotereswa. Akati kwaari: Nditevere! Ipapo akasimuka, akamutevera.
\p
\v 10 Zvino kwakati Jesu agere pakudya mumba, tarira, vateresi vazhinji navatadzi vakauya vakagara pakudya naye navadzidzi vake.
\v 11 Zvino vaFarisi vachi\add zvi\add*vona, vakati kuvadzidzi vake: Mudzidzisi wenyu unodyireiko navateresi navatadzi?
\v 12 Asi Jesu wakati anzwa, akati kwavari: Vasingarwari havatsvaki murapi asi vanorwara.
\v 13 Asi endai mudzidze kuti zvinorevei \add kuti\add*: Ndinoda ngoni handidi chibayiro; nokuti handina kuuya kuzodana vakarurama, asi vatadzi mukutendeuka.
\s Kutsanya
\p
\v 14 Zvino kwakauya kwaari vadzidzi vaJohwani, vachiti: Isu navaFarisi tinotsanyireiko kazhinji asi vadzidzi venyu havatsanyi?
\v 15 Zvino Jesu akati kwavari: Vana veimba yomuchato vangachema seiko chikomba chichiri navo? Asi mazuva achasvika, achabviswa chikomba kwavari, zvino nenguva iyo vachatsanya.
\v 16 Hakuna munhu unoisa chigamba chitsva panguvo sharu, nokuti chigamba chinobvarura nguvo buri rikanyanya.
\v 17 Havadirivo waini itsva muhombodo sharu nokuti hombodo dzingaputika, waini ikateuka nehombodo dzikapararawo, Asi vanodira waini itsva muhombodo itsva zvichengetwe pamwechete
\s Jesu unoporesa mukadzi waibuda ropa uye unomutsa mukunda womubati kuvakafa
\p
\p
\v 18 Wakati achivaudza zvinhu izvozvi, tarira, mumwe mubati akasvika, akamufugamira, achiti: Mukunda wangu uchangofa; asi uyai muise ruvoko rwenyu pamusoro pake, iye uchararama.
\v 19 Zvino Jesu akasimuka akamutevera, navadzidzi vake.
\p
\v 20 Zvino, tarira, mukadzi waiva nourwere hwokubuda ropa makore anegumi namaviri, wakauya shure kwake, akabata mupendero wenguvo dzake.
\v 21 Nokuti wakati mumoyo make: Kana ndikangobata chete nguvo yake, ndichaporeswa.
\v 22 Asi Jesu wakatendeuka akati amuvona, akati: Mukunda, tsunga moyo, kutenda kwako kwakuponesa. Zvino mukadzi akaponeswa kubva panguva iyo.
\p
\v 23 Zvino Jesu wakasvika mumba momubati akavona varidzi venyere navanhu vazhinji vachiita mhere-mhere,
\v 24 akati kwavari, Ibvai nokuti musikana haana kufa asi uvete. Vakamuseka.
\v 25 Asi ruzhinji rwakati rwabudiswa, akapinda, akamubata ruvoko, musikana ndokumuka.
\v 26 Mukurumbira wazvo ukabudira kunyika iyo yose.
\s Jesu unoporesa mapofu maviri nembeveve
\p
\v 27 Zvino Jesu wakati achipfuurapo, mapofu maviri akamutevera, achidanidzira achiti: Mwanakomani waDhavhidhi, tinzwirei ngoni!
\v 28 Zvino wakati apinda mumba, mapofu akauya kwaari; Jesu akati kwaari: Munotenda kuti ndinogona kuita izvozvi here? Akati kwaari: Hongu, Ishe.
\v 29 Zvino wakabata meso avo achiti: Ngazviitwe kwamuri sokutenda kwenyu.
\v 30 Zvino meso avo akasvinudzwa; Jesu akavarairisa achiti: Vonai kuti zvirege kuzikamwa nomunhu.
\v 31 Asi ivo vakati vabuda, vakaparidzira mukurumbira wake munyika iyo yose.
\p
\v 32 Zvino vakati vachibuda, tarira, vakauya kwaari nembeveve yaiva nomweya wakaipa.
\v 33 Zvino mweya wakaipa wakati wabudiswa, mbeveve ikataura; chaunga chikashamiswa chikati: Hakuna kumbovonekwa zvakadai pakati pavaIsraeri.
\v 34 Asi vaFarisi vakati: Unobudisa mweya yakaipa namambo wemweya yakaipa.
\p
\v 35 Zvino Jesu wakapota namaguta ose nemisha, achidzidzisa mumasinagoge avo, achiparidza evhangeri youshe, nokuporesa ukosha hwose, neurwere hwose pakati pavanhu.
\v 36 Asi wakati achivona chaunga \add chevanhu\add*, akavanzwira tsitsi, nokuti vakanga vaneta, vakapararira kose samakwai asina mufudzi.
\v 37 Zvino akati kuvadzidzi vake: Zvirokwazvo kukohwa kukuru asi vabati vashoma;
\v 38 naizvozvo kumbirai kunaShe wokukohwa, kuti atumire vabati pakukohwa kwake.
