\c 41
\s Nzvimbo tsvene dzeTemberi
\p
\v 1 Zvino wakandiisa kutemberi, akayera mbiru, zvikaita mamita matanhatu paupamhi kurutivi rumwe, namamita matanhatu paupamhi kuno rumwe rutivi, ndihwo upamhi hwetabhenakeri.
\v 2 Upamhi hwemukova hwakaita mamita gumi; mativi emukova akaita mamita mashanu kurutivi rumwe, nemamita mashanu kune rumwe rutivi; akayera kureba kwazvo, zvikaita mamita makumi mana, noupamhi mamita makumi maviri.
\v 3 Zvino akapinda mukati, akayera mbiru imwe neimwe yomukova, zvikaita mamita maviri, nomukova mamita matanhatu, noupamhi hwomukova mamita manomwe.
\v 4 Akayera kureba kwawo zvikaita mamita makumi maviri, nohupamhi, mamita makumi maviri pamberi petemberi; akati kwandiri: Ichi ndicho chitsvene chedzitsvene.
\p
\v 5 Ipapo akayera madziro eimba, zvikaita mamita matanhatu, uye hupamhi hwekamuri rimwe nerimwe rokumativi, zvikaita mamita mana, zvichipoteredza imba kumativi ese.
\v 6 Makamuri okumativi akange akaturikidzwa akaita matatu, rimwe riri pamusoro perimwe, zvikaitwa runamakumi matatu; akange akavakirwa mukati mamadziro eimba aiva kurutivi rwamakamuri okumativi, kuti atsigirwe nawo; haana kutsigirwa namadziro eimba.
\v 7 Makamuri okumativi akawedzera upamhi pakupoteredza kwawo imba, achikwirira nokukwirira; nokuti kupoteredza kweimba kwakaramba kuchikwirira kumativi ese eimba; naizvozvo imba yakawedzera upamhi pakukwirira kwayo; naizvozvo munhu aikwira achibva pakamuri rezasi kusvikira kune rokumusoro, achipfuura napakamuri rapakati.
\p
\v 8 Ndakaonawo kuti paimba pakange panapamwe pakakwirira kumativi ese; nheyo dzemakamuri okumativi dzakasvika rutsanga rwese, mamita matanhatu kusvikira pakusangana kwamadziro.
\v 9 Ukobvu hwechidziro chamakamuri okumativi nechokunze, hwakaita mamita mashanu; saizvozvowo nzvimbo, yakasiiwa, yaiva yamakamuri okumativi eimba.
\v 10 Pakati pamakamuri paiva nenzvimbo yakaita mamita ana makumi maviri yaipoteredza imba kumativi ese.
\v 11 Mikova yamakamuri okumativi yakange ichitarira kurutivi rwenzvimbo yaiva yega, umwe mukova kurutivi rwokumaodzanyemba, umwe mukova kurutivi rwechamhembe, upamhi hwenzvimbo yaiva yega hwakaita mamita mashanu kumativi ese.
\v 12 Imba yakange iri pamberi penzvimbo, yaiva yega kurutivi rwamavirazuva, yakaita mamita makumi manomwe paupamhi hwayo; chidziro cheimba kumativi ese chakaita mamita mashanu paukobvu, namamita makumi mapfumbamwe pakureba.
\p
\v 13 Saizvozvo akayera imba, ikaita mamita ane zana pakureba; uye nzvimbo yaiva yega, neimba namadziro ayo, zvikaita mamita ane zana pakureba;
\v 14 uye hupamhi hweimba nechemberi kwayo, nokwenzvimbo yaiva yega kurutivi rwamabvazuva, zvikaita mamita ane zana.
\v 15 Zvino akayera kureba kweimba pamberi penzvimbo yaiva yega, yakange iri shure kwayo, namaberere ayo kuno rutivi rumwe nokuno rumwe rutivi, zvikaita mamita ane zana; uye temberi yomukati, namaberere echivanze;
\v 16 nezvikumbaridzo, namahwindo akange akapfigwa, namaberere akapoteredza makamuri matatu akaturikidzwa, akatarisana nechikumbaridzo, akange akaroverwa matanda kumativi ese, kubva pasi kusvikira kumahwindo, asi mahwindo akange akafukidzwa,
\v 17 kusvikira kumusoro kwemukova, kusvikira kuimba yemukati nekunze, nekuchidziro chese kumativi ese mukati nekunze, nezviyero zvazvo.
\v 18 Zvakange zvakaitwa zvina makerubhi nemichindwe; kwakange kune muchindwe pakati pekerubhi rimwe nerimwe, uye kerubhi rimwe nerimwe rakange rine zviso zviviri;
\v 19 naizvozvo kwakange kune chiso chomunhu chakatarira kumuchindwe kurutivi rumwe, nechiso cheshumba diki chakatarira kumuchindwe kuno rumwe rutivi; ndizvo zvazvakange zvakaitwa paimba yese kumativi ese;
\v 20 kubva pasi kusvikira kumusoro komukova kwakange kuna makerubhi nemichindwe; saizvozvowo pachidziro chetemberi.
\v 21 Kana iri temberi, magwatidziro akange ina mativi mana akaenzana; kana iri nzvimbo tsvene pamberi payo yakange yakafanana netemberi.
\v 22 Aritari yakange yakavezwa namatanda, yakasvika mamita matatu pakukwirira kwayo, nokureba kwayo mamita maviri; makona ayo, nokureba kwayo, namadziro ayo, zvakange zvakavezwa namatanda; akati kwandiri: Iri ndiro tafura riri pamberi paJehovha.
\p
\v 23 Temberi nenzvimbo tsvene zvakange zvine mikova miviri.
\v 24 Mukova umwe neumwe wakange una masasa maviri, masasa maviri aitendereka; masasa maviri pamukova mumwe, uye masasa maviri pane mumwe.
\v 25 Paari, ipo pamasasa etemberi, pakange pakavezwa makerubhi nemichindwe, zvakafanana nezvakaitwa pamadziro; pakange pane chikumbaridzo chamatanda nechapamberi peberere nechokunze.
\v 26 Kwakange kuna mahwindo akapfigwa nemichindwe kurutivi rumwe nokuno rumwe rutivi, kumativi eberere; ndizvo zvakange zvakaita makamuri okumativi eimba nezvikumbaridzo.