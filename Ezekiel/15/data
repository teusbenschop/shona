\c 15
\s Jerusarema rakaita semuzambiringa usina zvibereko
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, muti wemuzambiringa unopfuura miti yose nei, davi riri pakati pemiti yemusango?
\v 3 Danda ringatorwa pauri kuita basa here? Vangatora pauri mbambo here kuti varemberedze mudziyo upi neupi pairi?
\v 4 Tarirai, unoiswa mumoto uve chekudya; moto unopedza micheto miviri yawo, nepakati pawo panopiswa; unobatsira basa here?
\v 5 Tarirai, pawaiva wakaperera, hauna kuitwa uve basa. Uchaitwa uve basa zvishoma sei moto paunenge waupedza wapiswa!
\p
\v 6 Naizvozvo anoreva seizvi Ishe Jehovha: Semuti wemuzambiringa pakati pemiti yemusango, wandakapa kumoto uve chekudya, saizvozvo ndichaita vagari veJerusarema.
\v 7 Zvino ndichavaringira chiso changu; vachabuda kubva mumoto kuti \add umwe\add* moto uvaparadze; zvino muchaziva kuti ndiri Jehovha, kana ndichivaringira chiso changu.
\v 8 Zvino ndichaitisa nyika dongo, nokuti vakatadza chitadzo, anoreva Ishe Jehovha.