\c 15
\s Jerusarema rinofananidzwa nomuti usina maturo
\p
\v 1 Zvino shoko raJehovha rakasvika kwandiri, richiti,
\v 2 Mwanakomana womunhu, muti womuzambiringa unopfuura mimwe miti yese neiko, iro davi romuzambiringa riri pakati pemiti iri kudondo?
\v 3 Danda ringatorwapo rokuita basa naro here? Kana vanhu vangatorapo mbambo yokuturikisa mudziyo upi noupi here?
\v 4 Tarirai, unokandirwa mumoto dzive huni; moto wapedza miromo miviri yawo, napakati watsvawo, zvino uchabatsira pabasa here?
\v 5 Tarirai, uchakanaka hauna kukwanira basa chose; ndoda zvino kana moto waupedza, kana watsva, haukwaniri basa!
\p
\v 6 Naizvozvo zvanzi naIshe Jehovha: Somuti womuzambiringa pakati pemiti iri kudondo, wandakaisa kumoto dzive huni, saizvozvo ndakaisa vagere Jerusarema pakuparadzwa.
\v 7 Ndichavarinzira chiso changu ndivaitire zvakaipa; vakabuda pamoto, asi moto uchavapedza; zvino muchaziva kuti ndini Jehovha, kana ndichivarinzira chiso changu ndivaitire zvakaipa.
\v 8 Ndichaparadza nyika, nokuti vakandidarikira, ndizvo zvinotaura Ishe Jehovha.