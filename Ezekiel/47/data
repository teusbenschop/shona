\c 47
\s Mvura yakabva mutembere
\p
\v 1 Pashure wakandiunza zvekare kumukova weimba, zvino tarira, mvura dzaibuda kubva pasi pechikumbaridzo cheimba nechekumabvazuva; nokuti mberi kweimba nechekumabvazuva; uye mvura dzaiburuka kubva pasi kubva kurutivi rwekurudyi rweimba, kubva kuchamhembe kwearitari.
\v 2 Zvino wakandibudisa \add ne\add*nzira yesuwo nechekumaodzanyemba, ndokundipotesa \add ne\add*nzira yekunze kusvika kusuwo rekunze, \add ne\add*nzira yakatarira nechekumabvazuva. Zvino tarira kwaiyerera mvura kurutivi rwerudyi.
\v 3 Pakubuda kwemurume \add ku\add*mabvazuva waiva nerwonzi muruoko rwake; wakayera makubhiti churu, ndokundipfuudza nemumvura zhinji, mvura zhinji kusvika pazviziso zvemakumbo.
\v 4 Zvino wakayera churu, ndokundipfuudza nemumvura zhinji, mvura zhinji kusvika pamabvi. Zvino wakayera churu, ndokundipfuudza; mvura zhinji kusvika muchiuno.
\v 5 Zvino wakayera churu; rwizi rwandaiva ndisingagoni kuyambuka, nokuti mvura zhinji yaiva yasimuka, mvura zhinji yaungashambiramo, rwizi rwusingayambukika.
\p
\v 6 Zvino wakati kwandiri: Mwanakomana wemunhu, waona here? Ipapo wakandiunza ndokundidzosa kumahombekombe erwizi.
\v 7 Pakudzoka kwangu, tarira, pamahombekombe erwizi miti mizhinji kwazvo kurutivi rwuno nekurutivi irwo.
\v 8 Zvino akati kwandiri: Mvura zhinji iyi inobuda kunanga kunyika yekumabvazuva, uye inoburukira kurenje, ndokuenda kugungwa; paichadirwa mugungwa, mvura zhinji icharapiwa.
\v 9 Zvino zvichaitika, chisikwa chipi nechipi chipenyu, chinokambaira, kupi nekupi nzizi mbiri padzichasvika, chichararama, uye kuchava nehove zhinji kwazvo, nokuti mvura zhinji iyi ichasvikapo, nokuti icharapiwa, nokuti kuchararama zvose panosvikapo rwizi.
\v 10 Zvino zvichaitika, varedzi vehove vachamira pedo narwo kubva paEni-Gedhi kusvikawo paEni-Egiraimi; pachava pekuteya mimbure; hove dzavo dzichaenderana nemarudzi adzo, sehove dzegungwa guru, dzakawanda kwazvo.
\v 11 Asi nzvimbo dzarwo dzematope nemachakwi arwo hazvingarapiwi; zvichapiwa kuva munyu.
\v 12 Zvino parwizi, pamusoro pemahombekombe arwo, parutivi rwuno neparutivi urwo, pachakura miti yose yekudya, yeshizha rayo risingabvuruvari, nechibereko chayo hachingapedzwi; ichabereka chibereko chitsva zvichienderana nemwedzi yayo; nokuti mvura dzayo ndidzo dzakabuda kubva munzvimbo tsvene; zvino muchero wayo uchava wekudya, neshizha rayo rekurapa.
\s Miganhu yenyika
\p
\v 13 Anoreva seizvi Ishe Jehovha: Uyu uchava muganhu wamuchagara nhaka yenyika zvichienderana nemarudzi gumi nemaviri aIsraeri; Josefa \add achava\add* nemigove \add miviri\add*.
\v 14 Zvino muchaigara nhaka, umwe seumwe, yandakasimudzira ruoko rwangu kuipa kumadzibaba enyu. Zvino nyika iyi ichawira kwamuri ive nhaka.
\v 15 Zvino uyu uchava muganhu wenyika: Nechekurutivi rwekumaodzanyemba, kubva pagugwa guru, nzira yeHetironi, pakupinda paZedhadhi;
\v 16 Hamati, Bherota, Shibhiraimi, riri pakati pemuganhu weDhamasiko nemuganhu weHamati; Hazari-Hatikoni, riri pamuganhu weHaurani.
\v 17 Nemuganhu kubva kugungwa uchava Hazari-Enoni, muganhu weDhamasiko; nekumaodzanyemba wakatarira kumaodzanyemba, nemuganhu weHamati. \add Ndir\add*wo rutivi rwekumaodzanyemba.
\v 18 Zvino muchayera rutivi rwekumabvazuva kubva pakati peHaurani nekubva pakati peDhamasiko, nekubva pakati peGiriyadhi, nekubva pakati penyika yaIsraeri, Joridhani kubva pamuganhu kusvika pagungwa rekumabvazuva. Zvino \add urwu \add*rutivi rwekumabvazuva.
\v 19 Nerutivi rwekuchamhembe nechekuchamhembe, kubva paTamari kusvika kumvura zhinji yeMeribathi-Kadheshi, kurwizi kusvika pagungwa guru, nerutivi rekuchamhembe nechekuchamhembe.
\v 20 Nerutivi rwekumavirira, gungwa guru, kubva pamuganhu kusvika mhiri pakatarisana nepakupinda paHamati. Urwu rutivi rwemavirazuva.
\v 21 Saizvozvo muchazviganhurira nyika iyi zvichienderana nemarudzi aIsraeri.
\p
\v 22 Zvino zvichaitika, muchaiganhura nemujenya kuva nhaka kwamuri, nekuvatorwa vachagara pakati penyu, vachabereka vana pakati penyu. Zvino vachava kwamuri sevakaberekerwa munyika pakati pevana vaIsraeri; vachawira munhaka pamwe nemwi pakati pemarudzi aIsraeri.
\v 23 Zvino zvichaitika parudzi mutorwa paachagara, vacha\add mu\add*papo nhaka yake, anoreva Ishe Jehovha.