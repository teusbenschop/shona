\c 2
\s Kudanwa kwaEzekieri
\p
\v 1 Akati kwandiri: Mwanakomana womunhu, mira namakumbo ako, ini nditaure newe.
\v 2 Zvino akati achitaura neni, Mweya ndokupinda mukati mangu, akandimisa namakumbo angu; ndikanzwa akange achitaura neni.
\v 3 Iye akati kwandiri: Mwanakomana womunhu, ndinokutumira kuvana vaIsraeri, kumarudzi anomukira simba, akandimukira simba ini; ivo namadzibaba avo vakandidarikira, kusvikira zuva irori ranhasi.
\v 4 Vana vane moyo mikukutu nemoyo yakasindimara; ndinokutumira kwavari, iwe uti kwavari: Zvanzi nalshe Jehovha.
\v 5 Zvino ivo, kana vachida kunzwa, kana vasingadi nokuti ivo iimba inondimukira simba, vachaziva kuti muporofita akange aripo pakati pavo.
\p
\v 6 Asi iwe, mwanakomana womunhu, usavatya ivo, usatya mashoko avo, kunyange uri pakati porukato neminzwa, ugere pakati pezvinyavada; usatya mashoko avo, usavhunduswa nezviso zvavo, nokuti ivo iimba inondimukira simba kwazvo.
\v 7 Asi iwe unofanira kuvavudza mashoko angu, kana vachida kunzwa, kana vasingadi; nokuti vanondimukira simba kwazvo.
\v 8 Asi iwe, mwanakomana womunhu, teerera zvandinokuudza; usandimukira simba, sezvinondimukira imba iyo; shamisa muromo wako udye zvandichakupa.
\p
\v 9 Zvino ndakati ndichitarira, ndikaona ruoko rwakatambanudzirwa kwandiri, tarira, bhuku yakapetwa yakange irimo;
\v 10 akaipetenura pamberi pangu; yakange yakanyorwa mukati nokunze, makange makanyorwa mariro, nokuchema, nenhamo.