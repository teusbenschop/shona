\c 48
\s Kugoverwa kwenyika
\p
\v 1 Zvino awa ndiwo mazita amarudzi: Kurutivi rwekumaodzanyemba, zvichienda nenzira yeHetironi kusvikira pavanopinda vachienda Hamati neHazarienani pamuganhu weDhamasiko, zvichienda kurutivi rwekumaodzanyemba napaHamati mativi avo anofanira kuenda kumabvazuva nokumavirazuva, ndiwo mugove umwe waDhani.
\v 2 Pamuganhu waDhani, kubva kurutivi rwamabvazuva kusvikira kurutivi rwamavirazuva, ndiwo mugove umwe waAsheri.
\v 3 Pamuganhu waAsheri, kubva kurutivi rwamavirazuva kusvikira kurutivi rwamavirazuva, ndiwo mugove umwe waNafutari.
\v 4 Pamuganhu waNafutari, kubva kurutivi rwamabvazuva kusvikira kurutivi rwamavirazuva, ndiwo mugove umwe waManase.
\v 5 Pamuganhu waManase, kubva kurutivi rwamabvazuva kusvikira kurutivi rwamavirazuva, ndiwo mugove umwe waEfuremu.
\v 6 Pamuganhu waEfuremu, kubva kurutivi rwamabvazuva kusvikira kurutivi rwamavirazuva, ndiwo mugove umwe waRubheni.
\v 7 Pamuganhu waRubheni, kubva kurutivi rwamabvazuva kusvikira kurutivi rwamavirazuva ndiwo mugove umwe waJudha.
\p
\v 8 Pamuganhu waJudha, kubva kurutivi rwamabvazuva kusvikira kurutivi rwamavirazuva, chichava chipo chamunofanira kuvigira Jehovha, tsanga dzine zvuru zvina makumi maviri nezvishanu pahupamhi, nokureba kwakaenzana neumwe wemigove, kubva kurutivi rwamabvazuva kusvikira kurutivi rwamavirazuva; nzvimbo tsvene inofanira kuva pakati payo.
\v 9 Chipo chamunofanira kuvigira Jehovha chinofanira kuita tsanga dzine zvuru zvina makumi maviri nezvishanu pakureba, uye tsanga dzine zvuru zvine gumi pahupamhi.
\v 10 Chipo icho chitsvene chinofanira kupiwa ava, ivo vapristi; kurutivi rwekumaodzanyemba tsanga dzine zvuru zvina makumi maviri nezvishanu pakureba, nokurutivi rwamavirazuva tsanga dzine zvuru zvine gumi pahupamhi, nokurutivi rwamabvazuva dzine zvuru zvine gumi pahupamhi, nokurutivi rwechamhembe dzine zvuru zvina makumi maviri nezvishanu pakureba; nzvimbo tsvene yaJehovha inofanira kuva pakati payo.
\v 11 Chichava chavapristi vakaitwa vatsvene pakati pavanakomana vaZadhoki, vakachengeta zvandakavaraira, vasina kutsauka nenguva yokutsauka kwavana vaIsraeri, sezvakatsauka VaRevhi.
\v 12 Chichava chipo kwavari chakatorwa pachipo chenyika, chitsvene chezvitsvene, pamuganhu waVaRevhi.
\v 13 VaRevhi vanofanira kupiwa mugove wakaenzana nomuganhu wavapristi, ndokuti tsanga dzine zvuru zvina makumi maviri nezvishanu pakureba, nezvuru zvine gumi pahupamhi; kureba kwese kuchaita tsanga dzine zvuru zvina makumi maviri nezvishanu, nezvuru zvine gumi pahupamhi.
\v 14 Havafaniri kutongoitengesa, kana kuitsinhanha neimwe nyika, uye zvibereko zvokutanga zvenyika hazvifaniri kupfuudzwa, nokuti zvitsvene kuna Jehovha.
\p
\v 15 Tsanga dzine zvuru zvishanu dzakasara pahupamhi hwenyika, pamberi pedzine zvuru zvina makumi maviri nezvishanu, hazvizi zvitsvene, ndezveguta, nopokugara noruwa; guta rinofanira kuva pakati pazvo.
\v 16 Kukura kwayo kunofanira kuva kudai: Rutivi rwokumaodzanyemba, tsanga dzine zvuru zvina namazana mashanu, norutivi rwechamhembe zvuru zvina namazana mashanu, nokurutivi rwamabvazuva zvuru zvina namazana mashanu, norutivi rwamavirazuva zvuru zvina namazana mashanu.
\v 17 Guta rinofanira kuva nemafuro kurutivi rwekumaodzanyemba tsanga dzina mazana maviri namakumi mashanu, nokurutivi rwechamhembe mazana maviri namakumi mashanu, nokurutivi rwamabvazuva mazana maviri namakumi mashanu, nokurutivi rwamavirazuva mazana maviri namakumi mashanu.
\v 18 Zvakasara pakureba kwayo, izvo zvakaenzana nechipo chitsvene, zvinofanira kuita tsanga dzine zvuru zvine gumi kurutivi rwamabvazuva, nezvuru zvine gumi kurutivi rwamavirazuva; zvichaenzana nechipo chitsvene; michero yayo inofanira kuva zvokudya zvavanobata muguta.
\v 19 Vanobata muguta, ivo vanobva kumarudzi ese aIsraeri, vanofanira kuirima.
\v 20 Chipo chese chinofanira kuita tsanga dzine zvuru zvina makumi maviri nezvishanu pakureba, nezvuru zvina makumi maviri nezvishanu paupamhi; munofanira kuvigira Jehovha chipo icho chitsvene, chinamativi mana akaenzana, pamwe chete nenzvimbo yeguta.
\p
\v 21 Zvakasara zvinofanira kuva zvomuchinda, nechemberi necheseri kwechipo chitsvene nenzvimbo yeguta; pamberi petsanga dzine zvuru zvina makumi maviri nezvishanu zvechipo, kumuganhu wokurutivi rwamabvazuva, nokurutivi rwamavirazuva pamberi pezvuru zvina makumi maviri nezvishanu kumuganhu wokurutivi rwamavirazuva, zvakaenzana nemigove, ndizvo zvinofanira kuva zvomuchinda; chipo chitsvene nenzvimbo tsvene yeimba zvinofanira kuva pakati pazvo.
\v 22 Uyewo, kubva panyika yaVaRevhi, nokubva panzvimbo yeguta, izvo zviri pakati penyika yomuchinda, pakati pomuganhu waJudha nomuganhu waBhenjamini, zvinofanira kuva zvomuchinda.
\v 23 Kana ari marudzi mamwe akasara: Kubva kurutivi rwamabvazuva kusvikira kurutivi rwamavirazuva, ndiwo mugove umwe waBhenjamini.
\v 24 Pamuganhu waBhenjamini, kubva kurutivi rwamabvazuva kusvikira kurutivi rwamavirazuva, ndiwo mugove umwe waSimioni.
\v 25 Pamuganhu waSimioni, kubva kurutivi rwamabvazuva kusvikira kurutivi rwamavirazuva, ndiwo mugove umwe waIsasikari.
\v 26 Pamuganhu waIsasikari, kubva kurutivi rwamabvazuva kusvikira kurutivi rwamavirazuva, ndiwo mugove umwe waZebhuruni.
\v 27 Pamuganhu waZebhuruni, kubva kurutivi rwamabvazuva kusvikira kurutivi rwamavirazuva, ndiwo mugove umwe waGadhi.
\v 28 Pamuganhu waGadhi, kurutivi rwechamhembe, zvichienda chamhembe, muganhu unofanira kubva paTamari kusvikira kumvura zhinji yeMeribhatikadheshi, kurukova rweEgipita, kusvikira kugungwa guru.
\v 29 Ndiyo nyika yamunofanira kuganhura nemijenya pakati pamarudzi aIsraeri ive nhaka yavo, uye iyi ndiyo migove yavo vese, ndizvo zvinotaura Ishe Jehovha.
\p
\v 30 Iyi ndiyo migumo yeguta: Kurutivi rwekumaodzanyemba tsanga dzine zvuru zvina namazana mashanu pakuyerwa kwazvo;
\v 31 masuwo eguta anofanira kutumidzwa mazita amarudzi aIsraeri; masuwo matatu kurutivi rwekumaodzanyemba, anoti: suwo raRubheni, rimwe, suwo raJudha, rimwe, uye suwo raRevhi, rimwe.
\v 32 Kurutivi rwamabvazuva, tsanga dzine zvuru zvina namazana mashanu, namasuwo matatu, anoti: suwo raJosefa, rimwe, suwo raBhenjamini, rimwe, uye suwo raDhani, rimwe.
\v 33 Kurutivi rwechamhembe, tsanga dzine zvuru zvina namazana mashanu pakuyerwa kwazvo, namasuwo matatu, anoti: suwo raSimioni, rimwe, suwo raIsasikari, rimwe, uye suwo raZebhuruni, rimwe.
\v 34 Kurutivi rwamavirazuva, tsanga dzine zvuru zvina namazana mashanu, namasuwo apo matatu, anoti: suwo raGadhi, rimwe, suwo raAsheri, rimwe, uye suwo raNafutari, rimwe.
\v 35 Zvese zvinofanira kuita tsanga dzine zvuru zvine gumi nezvisere pamativi ese mana; zita reguta kubva pazuva iro rinofanira kunzi, Jehovha aripano.