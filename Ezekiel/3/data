\c 3
\p
\v 1 zvino wakati kwandiri: Mwanakomana womunhu, idya chaunowana; idya rugwaro rwakapetwa urwu, zvino uende unotaura neimba yaIsraeri.
\v 2 Zvino ndakashamisa muromo wangu, iye ndokundidyisa rugwaro rwakapetwa.
\v 3 Zvino wakati kwandiri: Mwanakomana wemunhu, dyisa dumbu rako, ugozadza ura hwako nerugwaro rwakapetwa urwu rwandinokupa. Zvino ndakadya ndokuva seuchi mumukanwa pakutapira.
\p
\v 4 Zvino wakati kwandiri: Mwanakomana wemunhu, famba uende kuimba yaIsraeri, utaure kwavari nemashoko angu.
\v 5 Nokuti hautumwi kurudzi rune mutauro wakadzama nerurimi rwunorema, \add asi\add* kuimba yaIsraeri.
\v 6 Kwete kuvanhu vazhinji vemutauro wakadzama nerurimi rwunorema, manzwi avo ausingatongonzwisisi, dai ndakakutuma kwavari, ivo vaikunzwa.
\v 7 Asi imba yaIsraeri haingakuteereri, nokuti havadi kunditeerera, nokuti imba yese yaisraeri ine chiso chakasindimara uye ine moyo mukukutu.
\v 8 Tarira, ndakasimbisa chiso chako kurwisa chiso chavo, uye hma yako yakasimba kupfuura huma yavo.
\v 9 Ndakaitisa huma yako sedhaimani rinokunda musarasara; usavatya, uye usavhunduswa nechiso chavo, kunyange vari imba inopanduka.
\p
\v 10 Wakatiwo kwandiri: Mwanakomana wemunhu, mashoko angu ese andichataura kwauri, agamuchire mumoyo mako ugoanzwa nenzeve dzako.
\v 11 Famba uende kune vari muutapwa, kuvana vevanhu vako, ugotaura kwavari ugovaudza \add uchiti\add*: Anoreva seizvi Ishe Jehovha, kunyange vakakunzwa uye kunyange vakarega.
\p
\v 12 Zvino Mweya wakandisimudza, uye ndakanzwa shure kwangu ruzha, kuvhuvhuta kukuru' \add kuchinzi\add*: Kubwinya kwaJehovha ngakurumbidzwe kubva panzvimbo yake.
\v 13 Ndikanzwawo ruzha rwemapapiro ezvisikwa zvipenyu zvaibatana, neruzha rwemavhiri pakanangana nazvo, neruzha rwekuvhuvhuta kukuru.
\v 14 Zvino Mweya wakandisimudza, ndokundibvisa; zvino ndakaenda kukushungurudzika pakupfuta kwemweya wangu; asi ruoko rwaJehovha rwaiva nesimba pamusoro pangu.
\v 15 Zvino ndakasvika kune vaiva muutapwa paTeriabhibhi, vaiva vagere parwizi rwaKebhari, uye ndakagara pavaiva vakagara, ndokugarapo mazuva ndakashamisika pakati pavo.
\s Ezekieri inharirire yaIsraeri
\p
\v 16 Zvino zvakaitika pakupera kwemazuva manomwe, kuti shoko raJehovha rakasvika kwandiri richiti:
\v 17 Mwanakomana wemunhu, ndakakuita nharire kuimba yaIsraeri; naizvozvo inzwa shoko kubva mumuromo mangu, uvanyevere zvinobva kwandiri.
\v 18 Kana ndikati kune wakaipa: Uchafa zvekufa, zvino iwe ukasamupa yambiro, uye ukasataura kuyambira wakaipa kubva panzira yake yakaipa, kuponesa upenyu hwake, wakaipa uyu achafa muuipi hwake, asi ropa rake ndicharibvunza paruoko rwako.
\v 19 Asi kana iwe ukayambira wakaipa, asi iye akasatendeuka kubva panzira yake yakaipa, achafira muuipi hwake, asi iwe wanunura mweya wako.
\p
\v 20 Uye, kana wakarurama akatsauka pakururama kwake, ndokuita chitadzo, ini ndikaisa chigumbuso pamberi pake, achafa; nokuti iwe hauna kumuyambira, achafira muchivi chake, uye kururama kwake kuzhinji kwaakaita hakungarangarirwi, asi ropa rake ndicharibvunza paruoko rwako.
\v 21 Asi kana ukayambira wakarurama, kuti wakarurama asatadza, zvino iye akasatadza, zvirokwazvo achararama, nokuti akayambirwa, zvino iwe uchanunura mweya wako.
\p
\v 22 Zvino ruoko rwaJehovha rwaiva pamusoro pangu, iye ndokuti kwandiri: Simuka, ubude uende mubani, zvino ikoko ndichataura newe.
\v 23 Zvino ndakasimuka, ndikaenda kubani, ndikaona kubwinya kwaJehovha kumirepo, kwakafanana nokubwinya kwandakaona parwizi rwaKebhari; ndikawira pasi nechiso changu.
\v 24 Ipapo Mweya wakapinda mandiri, ukandimisa namakumbo angu, ukataura neni, ukati kwandiri: Enda, undozvipfigira mumba mako.
\v 25 Asi iwe, mwanakomana womunhu, tarira, vachauya nezvisungo kwauri, vachakusunga nazvo, kuti urege kubudira pakati pavo;
\v 26 ini ndichanamatirisa rurimi rwako mumukanwa wako, kuti uve mbeveve, urege kuva murayiri wavo; nokuti ivo iimba inondimukira simba.
\v 27 Asi kana ndichitaura newe, ndichashamisa muromo wako, iwe ugoti kwavari: Zvanzi nalshe Jehovha: Anonzwa ngaanzwe, anoramba, ngaarambe; nokuti ivo iimba inondimukira simba.
