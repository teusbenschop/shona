\c 44
\s Mirairo yenzvimbo tsvene
\p
\v 1 Zvino akandidzosa nenzira yesuwo rokunze renzvimbo tsvene, rakange rakatarira kurutivi rwamabvazuva; asi rakange rakapfigwa.
\v 2 Jehovha akati kwandiri: Suwo iri rinofanira kugara rakapfigwa, harifaniri kuzarurwa, uye hakuna munhu anofanira kupinda naro, nokuti Jehovha Mwari waIsraeri wapinda naro; saka rinofanira kuramba rakapfigwa.
\v 3 Kana ari muchinda, iye anofanira kugaramo ari muchinda, adye zvokudya pamberi paJehovha; anofanira kupinda nenzira yeberere resuwo, ndokubudazve nenzira iyeyo.
\p
\v 4 Ipapo akaenda neni nenzira yesuwo rokurutivi rwekumaodzanyemba pamberi peimba; ndikatarira, ndikaona kubwinya kwaJehovha kuchizadza imba yaJehovha; ndikawira pasi nechiso changu.
\v 5 Jehovha akati kwandiri: Mwanakomana womunhu, cherechedza zvakanaka, utarire nameso ako, unzwe nenzeve dzako zvese zvandinokuudza pamusoro pemitemo yese yeimba yaJehovha, nemirairo yayo yese; cherechedza zvakanaka panopindwa napo paimba, napanobudiwa napo pese panzvimbo tsvene.
\v 6 Zvino uti kuna vakandimukira, kuimba yaIsraeri, zvanzi naIshe Jehovha: Nhai, imwi imba yaIsraeri, chiringaniswai nezvinonyangadza zvenyu,
\v 7 izvo zvokupinza kwenyu vatorwa, vane moyo isina kudzingiswa nenyama isina kudzingiswa, kuti vave munzvimbo yangu, muchimhura iyo imba yangu, kana muchindivigira zvokudya, namafuta neropa; vakaputsa sungano yangu, vachinyanyisa zvinonyangadza zvenyu.
\v 8 Hamuna kuchengeta zvinhu zvangu zvitsvene, asi makagadza vatariri vanokuchengeterai imwi zvinhu zvangu munzvimbo yangu tsvene.
\p
\v 9 Zvanzi naIshe Jehovha: Mutorwa unomoyo usinokudzingiswa nenyama isina kudzingiswa ngaarege kupinda munzvimbo yangu tsvene, ani nani wavatorwa vari pakati pavana vaIsraeri.
\v 10 Asi VaRevhi, vakaenda kure neni panguva yokutsauka kwaIsraeri, vakatsauka kwandiri vachitevera zvifananidzo zvavo, ivo vachava nemhosva yezvakaipa zvavo.
\v 11 Asi vanofanira kuva vashumiri munzvimbo yangu tsvene, navatariri pamasuwo eimba, navanoshumira mumba; ivo vanofanira kubaira chipo chinopiswa, nezvinobayirwa vanhu, nokumira pamberi pavo kuvashumirira.
\v 12 Zvavakavashumirira pamberi pezvifananidzo zvavo, vakazova chigumbuso chezvakaipa kuimba yaIsraeri; naizvozvo ndakavasimudzira ruoko rwangu, ndizvo zvinotaura Jehovha vachava nemhosva yezvakaipa zvavo.
\v 13 Havangaswederi kwandiri, kundiitira kuita paupristi, kana kuswedera kuchinhu chipi nechipi chezvinhu zvangu zvitsene, kuzvinhu zvitsvene kwazvo; asi vachava nemhosva yokunyadziswa kwavo, neyezvinonyadzisa zvavo zvavakaita.
\v 14 Asi ndichavaita vatariri vanochengeta imba, vaite basa rayo rese, nezvese zvinofanira kuitwamo.
\p
\v 15 Asi vapristi VaRevhi, ivo vanakomana vaZadhoki, vaichengeta basa renzvimbo yangu tsvene panguva yokutsauka kwavana vaIsraeri vachibva kwandiri, ndivo vachaswedera kwandiri kuzondishumira; ivo vachamira pamberi pangu kuzondibaira mafuta neropa, ndizvo zvinotaura Ishe Jehovha;
\v 16 vachapinda munzvimbo yangu tsvene, vachaswedera kutafura yangu, kuti vandishumire, uye vachachengeta basa rangu.
\p
\v 17 Zvino kana vachipinda pamasuwo echivanze chemukati, vachafanira kupfeka nguvo dzemicheka; makushe ngaarege kuva pamiviri yavo, kana vachishumira mumasuwo oruvanze rwomukati, nomukati meimba.
\v 18 Vachafanira kupfeka nguwani dzemicheka pamisoro yavo, uye vachafanira kuva nzvikadubura zvemukati zvemicheka pazviuno zvavo; ngavarege kuzvisunga chiuno nechinhu chinobudisa ziya.
\v 19 Kana vachibudira kuchivanze chekunze, iko kuchivanze chekunze kuvanhu, vanofanira kubvisa nguvo dzavo dzavanoshumira nadzo, ndokudziisa mumakamuri matsvene; vanofanira kupfeka dzimwe nguvo, uye varege kuita vanhu vatsvene nenguvo dzavo.
\v 20 Varege kuveura misoro yavo, kana kurega vhudzi ravo richireba; ngavagunde chete misoro yavo.
\v 21 Mupristi upi noupi ngaarege kunwa waini, kana achipinda muchivanze chemukati.
\v 22 Havafaniri kuwana chirikadzi, kana mukadzi akarambwa nomurume; asi vanofanira kuwana mhandara pakati pavana veimba yaIsraeri, kana chirikadzi, iri chirikadzi yomupristi.
\v 23 Vanofanira kudzidzisa vanhu vangu kusiyana kwezvitsvene nezvisi zvitsvene, nokuvadzidzisa kutsaura pakati pezvisina kunaka nezvakanaka.
\v 24 Kana panegakava vanofanira kuva vatongi; vanofanira kutonga nemitemo yangu; vachafanira kuchengeta mirairo yangu nemitemo yangu pamitambo yangu yese yakatarwa; masabata angu ngaave matsvene kwavari.
\v 25 Ngavarege kupinda kune zvitunha, kuti varege kuzvisvibisa; asi vangazvisvibisa nokuda kwababa, kana mai, kana mwanakomana, kana mwanasikana, kana mukoma nomunin'ina, kana hanzvadzi yakange ichigere kuwanikwa.
\v 26 Zvino kana iye apera kunatswa, anofanira kutarirwa mazuva manomwe.
\v 27 Nezuva raanozopinda munzvimbo tsvene, muchivanze chemukati, kundoshumira munzvimbo tsvene, achafanira kubaira chipo chake chezvivi, ndizvo zvinotaura Ishe Jehovha.
\v 28 Vachava nenhaka; ini ndini nhaka yavo; hamufaniri kuvapa fuma pakati paIsraeri, ini ndini fuma yavo.
\v 29 Vanofanira kudya chipo choupfu, nechipo chezvivi, nechipo chemhosva; chinhu chipi nechipi chakatsaurirwa Jehovha pakati paIsraeri chichava chavo.
\v 30 Chakaisvonaka pamichero yokutanga yezvese, nezvipo zvezvese, zvezvipo zvenyu zvese, zvinofanira kuva zvavapristi; munofanira kupawo vapristi zvokutanga zvoupfu hwenyu hwakakuyiwa, kuti mugarise ropafadzo paimba yenyu.
\v 31 Vapristi ngavarege kudya chinhu chipi nechipi chakangofa chega, kana chakabvamburanyiwa, kana iri shiri kana chipfuwo.