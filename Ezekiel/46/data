\c 46
\p
\v 1 Zvanzi naIshe Jehovha: Suwo rechivanze chemukati rakatarira kumabvazuva rinofanira kugara rakapfigwa mazuva matanhatu anobatwa nawo; asi nezuva resabata rinofanira kuzarurwa, uye nezuva rokugara komwedzi rinofanira kuzarurwa.
\v 2 Muchinda anofanira kupinda napanzira yeberere resuwo rokunze, ndokumira pagwatidziro yesuwo; zvino vapristi vanofanira kumugadzirira chipo chake chinopiswa nezvipiriso zvake zvokuyananisa, iye agonamata pachikumbaridzo chesuwo; ipapo anofanira kubuda; asi suwo harifaniri kupfigwa kusvikira madekwani.
\v 3 Vanhu venyika vanofanira kunamata pamukova wesuwo iro pamberi paJehovha pamasabata napakugara kwemwedzi.
\v 4 Chipo chinopiswa, chinovigirwa Jehovha nomuchinda nomusi wesabata chinofanira kuita makwayana matanhatu asina chaangapomerwa nehondobwe risina charingapomerwa;
\v 5 uye chipo choupfu chinofanira kuita efa imwe pahondobwe, uye chipo choupfu pamakwayana sezvaanogona kupa, nehini yamafuta paefa imwe neimwe.
\v 6 Nezuva rokugara komwedzi zvinofanira kuita nzombe diki isina chaingapmerwa, namakwayana matanhatu, nehondobwe; zvinofanira kuva zvisina chazvingapomerwa.
\v 7 Zvino iye anofanira kugadzira chipo choupfu, efa imwe panzombe diki, neefa imwe pahondobwe, napamakwayana sezvaanogona, nehini yamafuta paefa imwe neimwe.
\v 8 Kana muchinda achipinda, anofanira kupinda nenzira yeberere resuwo, uye anofanira kubuda nenzira iyo.
\p
\v 9 Asi kana vanhu venyika vachiuya pamberi paJehovha pamitambo yakatarwa, anopinda nenzira yesuwo rokurutivi rwekumaodzanyemba kuzonamata, anofanira kubuda nenzira yesuwo rokurutivi rwechamhembe; anopinda napanzira yesuwo rokurutivi rwechamhembe, anofanira kubuda nenzira yesuwo rokurutivi rwekumaodzanyemba; haafaniri kudzoka nenzira yaakauya nayo, asi anofanira kufamba akatarira mberi.
\v 10 Kana vachipinda, muchinda anofanira kupinda ari pakati pavo; kana vachibuda vanofanira kubuda pamwe chete.
\v 11 Pamitambo napanguva dzemitambo chipo choupfu chinofanira kuita efa imwe panzombe diki, neefa imwe pahondobwe, napamakwayana sezvaanogona kupa, nehini yamafuta paefa imwe neimwe.
\v 12 Kana muchinda achigadzira chipo chokungopa nokuzvidira, kana chipo chinopiswa, kana zvipiriso zvokuyananisa, chive chipo chokungopa Jehovha nokuzvidira, \add mumwe\add* uchamuzarurira suwo rakatarira kurutivi rwamabvazuva; anofanira kugadzira chipo chake chinopiswa nezvipiriso zvake zvokuyananisa, sezvaanoita nomusi wesabata, ipapo anofanira kubuda; kana abuda umwe anofanira kupfiga suwo.
\v 13 Anofanira kugadzirawo zuva rimwe nerimwe gwayana regore rimwe risina charingapomerwa, chive chipo chinopisirwa Jehovha; anofanira kurigadzira mangwanani ese.
\v 14 Pamwe chete naro anofanira kugadzira mangwanani ese chipo choupfu, chinoti mugove wechitanhatu weefa, nomugove wechitatu wehini yamafuta kunyorovesa nawo upfu hwakatsetseka; chive chipo choupfu kuna Jehovha nguva dzese nomutemo usingaperi.
\v 15 Saizvozvo vanofanira kugadzira gwayana, nechipo choupfu, namafuta, mangwanani ese, chive chipo chinopiswa nguva dzese.
\p
\v 16 Zvanzi naIshe Jehovha: Kana muchinda akapa umwe wavanakomana vake chipo, yava nhaka yake, chichava chavanakomana vake; chava chavo nokugara nhaka.
\v 17 Asi kana akapa umwe wavaranda vake chipo chinobva panhaka yake, chichava chake kusvikira pagore rokusunungurwa; ipapo chinofanira kudzokera kumuchinda; asi kana iri nhaka yake ichava yavanakomana vake.
\v 18 Uye muchinda haafaniri kutorera vanhu nhaka yavo, kuti avadzinge panyika yavo; anofanira kupa vanakomana vake nhaka inobva pane zvake, kuti vanhu vangu varege kuparadzirwa umwe neumwe abve pane zvake.
\p
\v 19 Zvino akapinda neni napamukova, akange ari parutivi rwesuwo, mumakamuri matsvene avapristi, akatarira kurutivi rwekumaodzanyemba; zvino tarira, kwakange kune nzvimbo nechemberi kurutivi rwamavirazuva.
\v 20 Akati kwandiri: Iyi ndiyo nzvimbo panofanira kubika vapristi chipo chemhosva nechipo chezvivi, uye pavanofanira kubika chipo choupfu; kuti varege kubuda nazvo kuchivanze chekunze, kuzonatsa vanhu nazvo.
\p
\v 21 Zvino akaenda neni kuchivanze chekunze, akandifambisa napamakona mana echivanze; zvino tarira, pakona rimwe nerimwe rechivanze pakange pano chivanze.
\v 22 Pamakona mana echivanze pakange pana mavanze akakomberedzwa, akaita mamita makumi mana pakureba, namakumi matatu pakufara; awa mana pamakona akange akaenzana.
\v 23 Mukati mawo makange mune chidziro kumativi ese, chakange chakakomberedza iwo mana, uye pakange pane zvoto zvokubikira munyasi mechidziro kumativi ese.
\v 24 Zvino akati kwandiri: Idzi ndidzo dzimba dzokubikira, panofanira kubikirwa zvibairo zvavanhu navanoshumira paimba.
