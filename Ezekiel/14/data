\c 14
\s Vanonamata zvifananidzo vanotukwa
\p
\v 1 Zvino vamwe vakuru VaIsraeri vakauya kwandiri, vakagara pasi pamberi pangu.
\p
\v 2 Shoko raJehovha rakasvika kwandiri, richiti,
\v 3 Mwanakomana womunhu, vanhu ava vakapinza zvifananidzo zvavo mumoyo yavo, nokuisa chigumbuso chezvakaipa zvavo pamberi pavo; zvino ndingatongotenda kubvunzwa navo here?
\v 4 Naizvozvo taura navo, uti kwavari: Zvanzi naIshe Jehovha, munhu umwe neumwe weimba yaIsraeri anopinza zvifananidzo zvake mumoyo make, nokuisa chigumbuso chezvakaipa zvake pamberi pake, akauya kumuporofita, ini Jehovha ndichamupindura zvakafanira izvozvo, zvakafanira kuwanda kwezvifananidzo zvake;
\v 5 kuti ndibate imba yaIsraeri mumoyo yavo, nokuti vazviita vatorwa kwandiri nemhaka yezvifananidzo zvavo.
\p
\v 6 Naizvozvo iti kuimba yaIsraeri: Zvanzi naIshe Jehovha: Dzokai, mufuratire zvifananidzo zvenyu, mufuratidze zvinonyangadza zvenyu zvese zviso zvenyu.
\v 7 Nokuti umwe neumwe weimba yaIsraeri, kana wavatorwa vagere panyika yaIsraeri, anoparadzana neni, achipinza zvifananidzo zvake mumoyo make, nokuisa chigumbuso chezvakaipa zvake pamberi pake, akauya kumuporofita kuti iye andibvunze nokuda kwake, ini Jehovha ndichamupindura ndimene;
\v 8 ndicharinzira munhu uyo chiso changu ndimuitire zvakaipa, ndichamuita chishamiso nechiratidzo netsumo, ndichamubvisa pakati pavanhu vangu; zvino muchaziva kuti ndini Jehovha.
\v 9 Zvino kana muporofita akanyengerwa, akataura shoko, ini Jehovha, ndini ndanyengera muporofita uyo, ndichatambanudzira ruoko rwangu pamusoro pake, ndimuparadze pakati pavanhu vangu VaIsraeri.
\v 10 Vachava nemhosva yavo; zvakaipa zvomuporofita zvichaenzana nezvakaipa zveanobvunza kwaari;
\v 11 kuti imba yaIsraeri irege kuzotsauka kwandiri, kana kuzozvisvibisa nokudarika kwavo kwese, asi vave vanhu vangu, neni ndive Mwari wavo, ndizvo zvinotaura Ishe Jehovha.
\s Kuranga kwaJehovha kwakarurama
\p
\v 12 Zvino shoko raJehovha rakasvika kwandiri, richiti,
\v 13 Mwanakomana womunhu, kana kune nyika ichinge yanditadzira nokudarika, ini ndikatambanudzira ruoko rwangu pamusoro payo, ndikavhuna mudonzvo wezvokudya zvayo, ndikatuma nzara pamusoro payo, nokuparadzapo vanhu nezvipfuwo;
\v 14 kunyange vanhu ava vatatu, nowa naDhaniyeri naJobho, vakavamo, vangarwira mweya yavo yega nokururama kwavo, ndizvo zvinotaura Ishe Jehovha.
\p
\v 15 Kana ndikafambisa zvikara munyika, zvikaipedzera vana, ikaitwa dongo, kukasava nomunhu angagona kufambamo nemhaka yezvikara;
\v 16 kunyange varume ava vatatu vaivamo, noupenyu hwangu ndizvo zvinotaura Ishe Jehovha havangarwiri vanakomana kana vanasikana; ivo vega vangarwirwa, asi nyika ichaitwa dongo.
\p
\v 17 Zvimwe kana ndikauisa munondo pamusoro penyika iyo, ndikati: Munondo, pfuura napakati penyika! Ndikaparadzamo vanhu nezvipfuwo,
\v 18 kunyange varume ava vatatu vaivamo, ndizvo zvinotaura Ishe Jehovha havangarwiri vanakomana kana vanasikana, asi ivo vamene vega vangwarwirwa.
\p
\v 19 Zvimwe kana ndikatuma hosha yakaipa munyika iyo, ndikadurura hasha dzangu pamusoro payo neropa, kuti ndiparadzemo vanhu nezvipfuwo;
\v 20 kunyange nowa naDhaniyeri naJobho vaivamo, noupenyu hwangu ndizvo zvinotaura Ishe Jehovha, havangwarwiri mwanakomana kana mwanasikana; vangarwira mweya yavo yega nokururama kwavo.
\v 21 Nokuti zvanzi naIshe Jehovha: Ndoda, kana ndikatuma pamusoro peJerusarema zvakaipa zvina zvandakavatongera, zvinoti, munondo nenzara nezvikara zvakaipa nehosha yakaipa, kuti ndiparadzemo vanhu nezvipfuwo!
\p
\v 22 Asi tarirai, vamwe vakasara vacharegwamo vachapukunyuka, vachatapwa, vari vanakomana navanasikana; tarirai, vachasvika kwamuri, muchaona nzira yavo nezvavanoita; ipapo muchanyaradzwa pamusoro pezvakaipa zvandakauisa pamusoro peJerusarema, pamusoro pezvese zvandakauisa pamusoro paro.
\v 23 Ivo vachakunyaradzai, kana muchiona nzira yavo nezvavanoita; ipapo muchaziva kuti handina kuita pasina zvese zvandakaitamo, ndizvo zvinotaura Ishe Jehovha.