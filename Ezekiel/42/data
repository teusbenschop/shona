\c 42
\s Makamuri echivanze
\p
\v 1 Zvino akandibudisira kuchivanze chekunze, \add ne\add*nzira inoenda kurutivi rwekumaodzanyemba; akandiisa mukamuri rakatarisana nenzvimbo yaiva yega, yakange yakatarisana neimba kurutivi rwekumaodzanyemba.
\v 2 Pamberi porutivi rwakareba, rwakasvika mamita ane zana, kwakange kuno mukova worutivi rwokumaodzanyemba, uye upamhi hwakaita mamita makumi mashanu.
\v 3 Pakatarisana nemamita makumi maviri echivanze chemukati, uye pakatarisana neguva rakarongwa rechivanze chekunze, kwakange kuna maberere akatarisana, akaturikidzwa ari matatu.
\v 4 Pamberi pamakamuri pakange pane nzvimbo yokufamba ichipinda mukati yakaita mamita ane zana; mikova yazvo yakange yakatarira kurutivi rwekumaodzanyemba.
\v 5 Asi makamuri okumusoro akange ari madiki kuna mamwe, nokuti maberere akange achiatapudzira, kupfuura apasi naapakati mukati meimba.
\v 6 Nokuti akange akaturikidzwa, ari matatu, asine mbiru dzakaita sembiru dzamavanze; naizvozvo okumusoro akange akamanikana kupfuura apasi naapakati zvichibva pasi.
\v 7 Rusvingo rwakange ruri kunze kurutivi rwamakamuri kuchivanze chekunze pamberi pamakamuri, rwakasvika mamita makumi mashanu pakureba.
\v 8 Nokuti kureba kwamakamuri akange ari muchivanze chekunze kwakasvika mamita makumi mashanu, asi tarira, pamberi petembere akaita mamita ane zana.
\v 9 Pasi pamakamuri awa ndipo pakange pane mukova wokurutivi rwamabvazuva, kana munhu achipinda kwaari achibva kuchivanze chekunze.
\v 10 Mukati moupamhi hworusvingo rwechivanze kurutivi rwamabvazuva, pamberi penzvimbo yaiva yega, napamberi peimba, pakange pana makamuri.
\v 11 Nzira yakange iri pamberi pawo yakange yakafanana nenzira yamakamuri okurutivi rwekumaodzanyemba; sezvakange zvakaita kureba kwawo, ndizvo zvakange zvakaita upamhi hwawo; pokubuda pawo pese pakange pakafanana nokurongerwa kwawo nemikova yawo.
\v 12 Sezvakange zvakaita mikova yamakamuri akange ari kurutivi rwechamhembe, saizvozvo kwakange kuno mukova pakuguma kwenzira, iyo nzira yemabvazuva yakaruramira pamberi porusvingo kurutivi rwamabvazuva, kana munhu achipinda mukati mawo.
\p
\v 13 Zvino akati kwandiri: Makamuri okurutivi rwekumaodzanyemba namakamuri okurutivi rwechamhembe, ari pamberi penzvimbo iyo yega, ndiwo makamuri matsvene, panofanira kudyiwa zvinhu zvitsvene-tsvene navapristi vari pedo naJehovha; ndipo pavachafanira kuisa zvinhu zvitsvene-tsvene, nezvipiriso zvoupfu, nezvipiriso zvezvivi, nezvipiriso zvemhosva; nokuti inzvimbo tvsene.
\v 14 Kana vapristi vapinda, havafaniri kuzobuda panzvimbo tsvene vachienda kuchivanze chekunze, asi vanofanira kuisapo nguvo dzavo dzavanoshumira nadzo, nokuti idzo itsvene; asi vanofanira kupfeka dzimwe nguvo, ndokuzoswedera kune zvavanhu.
\p
\v 15 Zvino akati apedza kuyera imba yomukati, akandibudisa nenzira yesuwo rakatarira kurutivi rwamabvazuva, akapayera kumativi ese.
\v 16 Akayera kurutivi rwamabvazuva norutsanga rwokuyera narwo, zvikaita tsanga dzina mazana mashanu, norutsanga rwokuyera narwo kumativi ese.
\v 17 Akayera kurutivi rwekumaodzanyemba norutsanga rwokuyera narwo kumativi ese, zvikaita tsanga dzina mazana mashanu.
\v 18 Akayera kurutivi rwechamhembe norutsanga rwokuyera narwo, zvikaita tsanga dzina mazana mashanu.
\p
\v 19 Akadzoka kurutivi rwamavirazuva, akayera norutsanga rwokuyera narwo, zvikaita tsanga dzina mazana mashanu.
\v 20 Akapayera kumativi ese mana; pakange pane rusvingo rwakapoteredza, rwakange rwakaita zviyero zvina mazana mashanu pakureba, namazana mashanu pahupamhi, kuti ruparadzanise pakati pezvitsvene nezvisati zviri zvitsvene.