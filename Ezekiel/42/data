\c 42
\s Makamuri oruvanze
\p
\v 1 Zvino akandibudisira kuruvanze rwokunze, \add ne\add*nzira inoenda kurutivi rwokumusoro; akandiisa mukamuri rakatarisana nenzvimbo yaiva yega, yakange yakatarisana neimba kurutivi rwokumusoro.
\v 2 Pamberi porutivi rwakareba, rwakasvika mamita ane zana, kwakange kuno mukova worutivi rwokumusoro, uye upamhi hwakaita mamita makumi mashanu.
\v 3 Pakatarisana nemamita makumi maviri eruvanze rwomukati, uye pakatarisana neguva rakarongwa roruvanze rwokunze, kwakange kuna maberere akatarisana, akaturikidzwa ari matatu.
\v 4 Pamberi pamakamuri pakange pane nzvimbo yokufamba ichipinda mukati yakaita mamita ane zana; mikova yazvo yakange yakatarira kurutivi rwokumusoro.
\v 5 Asi makamuri okumusoro akange ari madiki kuna mamwe, nokuti maberere akange achiatapudzira, kupfuura apasi naapakati mukati meimba.
\v 6 Nokuti akange akaturikidzwa, ari matatu, asine mbiru dzakaita sembiru dzamavanze; naizvozvo okumusoro akange akamanikana kupfuura apasi naapakati zvichibva pasi.
\v 7 Rusvingo rwakange ruri kunze kurutivi rwamakamuri kuruvanze rwokunze pamberi pamakamuri, rwakasvika mamita makumi mashanu pakureba.
\v 8 Nokuti kureba kwamakamuri akange ari muruvanze rwokunze kwakasvika mamita makumi mashanu, asi tarira, pamberi petemberi akaita mamita ane zana.
\v 9 Pasi pamakamuri awa ndipo pakange pane mukova wokurutivi rwamabvazuva, kana munhu achipinda kwaari achibva kuruvanze rwokunze.
\v 10 Mukati moupamhi hworusvingo rworuvanze kurutivi rwamabvazuva, pamberi penzvimbo yaiva yega, napamberi peimba, pakange pana makamuri.
\v 11 Nzira yakange iri pamberi pawo yakange yakafanana nenzira yamakamuri okurutivi rwokumusoro; sezvakange zvakaita kureba kwawo, ndizvo zvakange zvakaita upamhi hwawo; pokubuda pawo pese pakange pakafanana nokurongerwa kwawo nemikova yawo.
\v 12 Sezvakange zvakaita mikova yamakamuri akange ari kurutivi rwechamhembe, saizvozvo kwakange kuno mukova pakuguma kwenzira, iyo nzira yemabvazuva yakaruramira pamberi porusvingo kurutivi rwamabvazuva, kana munhu achipinda mukati mawo.
\p
\v 13 Zvino akati kwandiri: Makamuri okurutivi rwokumusoro namakamuri okurutivi rwechamhembe, ari pamberi penzvimbo iyo yega, ndiwo makamuri matsvene, panofanira kudyiwa zvinhu zvitsvene-tsvene navapristi vari pedo naJehovha; ndipo pavachafanira kuisa zvinhu zvitsvene-tsvene, nezvipiriso zvoupfu, nezvipiriso zvezvivi, nezvipiriso zvemhosva; nokuti inzvimbo tvsene.
\v 14 Kana vapristi vapinda, havafaniri kuzobuda panzvimbo tsvene vachienda kuruvanze rwokunze, asi vanofanira kuisapo nguvo dzavo dzavanoshumira nadzo, nokuti idzo itsvene; asi vanofanira kupfeka dzimwe nguvo, ndokuzoswedera kune zvavanhu.
\p
\v 15 Zvino akati apedza kuyera imba yomukati, akandibudisa nenzira yesuwo rakatarira kurutivi rwamabvazuva, akapayera kumativi ese.
\v 16 Akayera kurutivi rwamabvazuva norutsanga rwokuyera narwo, zvikaita tsanga dzina mazana mashanu, norutsanga rwokuyera narwo kumativi ese.
\v 17 Akayera kurutivi rwokumusoro norutsanga rwokuyera narwo kumativi ese, zvikaita tsanga dzina mazana mashanu.
\v 18 Akayera kurutivi rwezasi norutsanga rwokuyera narwo, zvikaita tsanga dzina mazana mashanu.
\p
\v 19 Akadzoka kurutivi rwamavirazuva, akayera norutsanga rwokuyera narwo, zvikaita tsanga dzina mazana mashanu.
\v 20 Akapayera kumativi ese mana; pakange pane rusvingo rwakapoteredza, rwakange rwakaita zviyero zvina mazana mashanu pakureba, namazana mashanu pahupamhi, kuti ruparadzanise pakati pezvitsvene nezvisati zviri zvitsvene.
