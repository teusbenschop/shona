\c 28
\s Mariro pamusoro peTire
\p
\v 1 Zvino shoko raJehovha rakasvikazve kwandiri, richiti:
\v 2 Mwanakomana womunhu, iti kumuchinda weTire: Zvanzi nalshe Jehovha: Moyo wako zvawakazvikudza, iwe ukati: Ini ndiri mwari, ndigere pachigaro chaMwari pakati pamakungwa, kunyange zvakadaro, uri munhu hako, hausi Mwari, kunyange wakamisa moyo wako somoyo waMwari;
\v 3 tarira, unokunda Dhaniyeri pakuchenjera kwako, hakuna chakavanzika chausingazivi iwe;
\v 4 wakazviwanira fuma nohuchenjeri hwako uye nokuziva kwako, ukazviwanira goridhe nesirivha muzvivigiro zvefuma yako;
\v 5 wakawedzera fuma yako nohuchenjeri hwako hukuru uye nokushambadzira kwako, moyo wako ukazvikudza nokuda kwefuma yako;
\v 6 naizvozvo zvanzi naIshe Jehovha: Zvawakamisa moyo wako somoyo waMwari,
\v 7 naizvozvo tarira, ndinouisa vatorwa pamusoro pako, ivo vanotyisa pakati pamarudzi ese; vachavhomorera kunaka kohuchenjeri hwako minondo yavo, vachasvibisa kubwinya kwako.
\v 8 Vachakuburusira kugomba; uchafa nendufu dzavanourawa mumoyo wamakungwa.
\v 9 Ko ungazoreva pamberi pounokuuraya, uchiti: Ndini Mwari? Asi uri munhu, hausi Mwari, muruoko rwaiye unokukuvadza.
\v 10 Uchafa norufu rwousina kudzingiswa namaoko avatorwa, nokuti ndini ndakataura izvozvo, ndizvo zvinotaura Ishe Jehovha.
\p
\v 11 Zvino shoko raJehovha rakasvikazve kwandiri, richiti:
\v 12 Mwanakomana womunhu, itira mambo weTire mariro, uti kwaari: Zvanzi nalshe Jehovha: Iwe wokuisa chisimbiso chako pachiyero, uzere nohuchenjeri, hwakakwana pakunaka.
\v 13 Wakange uri paEdheni, mumunda waMwari; wakange wakafukidzwa namabwe anokosha amarudzi ese, anoti, saridhio netopasi nedhaimani nebheriri, neonikisi nejasipiri nesafiri neemaradhi nekaribhunikuri; ngoma dzako nenyere dzako dzakange dzakaitwa negoridhe mukati mako, zvakagadzirwa nezuva rokusikwa kwako.
\v 14 Iwe wakange uri kerubhi rakazodzwa, raifukidzira areka, ndikakugadza ukava pamusoro pegomo dzvene raMwari; waifamba-famba pakati pamabwe omoto.
\v 15 Wakange wakakwana panzira dzako kubva pazuva rokusikwa kwako, kusvikira kusarurama kwakawanikwa mukati mako.
\v 16 Nokuwanda kokushambadzira kwako vakazadza mukati mako nokuita nesimba, ukatadza; naizvozvo ndakakudzinga pagomo raMwari ndichiti uri chinhu chinomhurwa, ndikakuparadza, iwe kerubhi raifukidzira areka, ndikakubvisa pakati pamabwe omoto.
\v 17 Moyo wako wakazvikudza nokuda kokunaka kwako; wakaodza huchenjeri hwako nokuda kokubwinya kwako; ndakakuwisira pasi, ndakakuisa pamberi pamadzimambo kuti vakuone.
\v 18 Nokuwanda kwezvakaipa zvako, nokusarurama kokushambadzira kwako, wakamhura nzvimbo dzako tsvene; naizvozvo ndakabudisa moto mukati mako; wakakupedza, ndikakushandura ukava madota panyika pamberi pavese vanokuona.
\v 19 Vese, vanokuziva pakati pamarudzi avanhu, vachashamiswa pamusoro pako; wava chinhu chinotyisa, haungazovi chinhu nokusingaperi.
\s Chirevo pamusoro peSidhoni
\p
\v 20 Zvino shoko raJehovha rakasvikazve kwandiri richiti,
\v 21 Mwanakomana womunhu, rinzira chiso chako kurutivi rweSidhoni, uporofite pamusoro paro,
\v 22 uti: Zvanzi nashe Jehovha: Tarira, ndine mhaka newe, iwe Sidhoni; ndichakudzwa mukati mako; vanhu vachaziva kuti ndini Jehovha, nenguva yandinoita mukati maro izvo zvandakatonga, ndichiitwa mutsvene mukati maro.
\v 23 Nokuti ndichatuma hosha yakaipa mukati maro, neropa munzira dzaro; vakakuvadzwa vachawira pasi mukati maro, kana munondo uchiuya pamusoro paro kumativi ese; zvino vachaziva kuti ndini Jehovha.
\p
\v 24 Hapachazovi norukato runorwadza imba yaIsraeri, kana munzwa unokuvadza pakati pavaivakomberedza, vaivashoora; zvino vachaziva kuti ndini Ishe Jehovha.
\v 25 Zvanzi naIshe Jehovha: Nenguva yandinenge ndaunganidza imba yaIsraeri kumarudzi avanhu kwavakange vakaparadzirwa, ndikaitwa mutsvene pakati pamberi pamarudzi, nenguva iyo vachagara munyika yavo yandakapa muranda wangu Jakove.
\v 26 Vachagaramo vakachengetwa; zvirokwazvo, vachavaka dzimba, nokusima minda yemizambiringa, vachagara vakachengetwa, kana ndaita zvandakatonga pamusoro pavese vakavapoteredza vanovashora; zvino vachaziva kuti ndini Jehovha Mwari wavo.