\c 3
\s Kukomborerwa kweVaJudha
\p
\v 1 Ko zvino muJudha ane pundutso yei, kana rubatsiro rwekudzingiswa \add nde\add*rwupi?
\v 2 Zvizhinji nemutoo wose; nokuti pakutanga kuti vakabatiswa mashoko aMwari.
\v 3 Nokuti ko kana vamwe vasina kutenda? Kusatenda kwavo kuchashayisa kutendeka kwaMwari maturo here?
\v 4 Ngazvisadaro! Asi Mwari ngaave wechokwadi, asi munhu wose murevi wenhema, sezvazvakanyorwa \add zvichinzi\add*: Kuti munzi makarurama pamashoko enyu, uye mukunde pakutongwa kwenyu.
\v 5 Asi kana kusarurama kwedu kuchiratidza kururama kwaMwari, tichati chii? Kuti Mwari haana kururama here anodurura hasha? (Ndinotaura semunhu.)
\v 6 Ngazvisadaro! Kana zvakadaro Mwari angagozotonga nyika sei?
\v 7 Nokuti kana chokwadi chaMwari chakawanzwa nenhema dzangu parumbidzo yake, ini ndichiri kutongerweiwo semutadzi?
\v 8 Uye zvikasadaro tichapomerwa zvakaipa, uye sezvinotaura vamwe kuti tinoti: Ngatiite zvakaipa kuti zvakanaka zviuye? Kuraswa kwavo kunova kwakarurama.
\s Vanhu vese vane zvivi
\p
\v 9 Ko zvino? Tiri nani here? Kwete nepadiki pose; nokuti tambopa mhosva vese VaJudha neVaGiriki kuti vese vari pasi pechivi,
\v 10 sezvazvakanyorwa zvichinzi: Hakuna wakarurama, kwete kunyange neumwe;
\v 11 hakuna anonzwisisa, hakuna anotsvaka Mwari;
\v 12 vese vakatsauka, vakava pamwe vasina maturo; hakuna anoita zvakanaka, hakuna kunyange neumwe;
\v 13 huro yavo iguva rakashama; nendimi dzavo vakanyengera; uturu hwemhungu \add huri\add* pasi pemiromo yavo;
\v 14 vemuromo wavo uzere nekutuka nekuvava;
\v 15 tsoka dzavo dzinokurumidza kuteura ropa;
\v 16 kuparadza nekutambudzika \add zviri\add* munzira dzavo,
\v 17 uye nzira yerugare havana kuiziva;
\v 18 kutya Mwari hakupo pamberi pemeso avo.
\v 19 Zvino tinoziva kuti zvese murairo zvaunoreva, unozvireva kune vari pasi pemurairo; kuti muromo umwe neumwe udzivirwe, nenyika yose ive nemhosva kuna Mwari;
\v 20 naizvozvo nemabasa emurairo hakuna nyama ichanzi yakarurama pamberi pake; nokuti nemurairo kune ruzivo rwechivi.
\p
\v 21 Asi ikozvino kururama kwaMwari kwakaratidzwa kunze kwemurairo, kuchipupurwa nemurairo nevaporofita;
\v 22 ikowo kururama kwaMwari kubudikidza nerutendo rwaJesu Kristu kune vese nepamusoro pevese vanotenda; nokuti hapana musiyano;
\v 23 nokuti vese vakatadza vakataira pakubwinya kwaMwari,
\v 24 vachinzi vakarurama pachena nenyasha dzake kubudikidza nerudzikunuro rwuri muna Kristu Jesu;
\v 25 iye Mwari waakagadza \add kuva\add* muripo wekuyananisa, nerutendo muropa rake, kuva chiratidzo chekururama kwake, nekusarangarira zvivi zvakaitwa kare mukuva nemoyo murefu kwaMwari;
\v 26 kuti chive chiratidzo chekururama kwake panguva yaikozvino, kuti ave wakarurama uye kururamisa werutendo rwaJesu.
\v 27 Naizvozvo kuzvikudza kuripi? Kwavharirwa kunze. Nemurairo upi? Wemabasa here? Kwete, asi nemurairo werutendo.
\v 28 Naizvozvo tinogura kuti munhu anonzi wakarurama nerutendo, kunze kwemabasa emurairo.
\v 29 Kuti \add ndi\add*Mwari weVaJudha voga here? Haasi wevahedheniwo here? Hongu wevahedheniwo;
\v 30 Mwari zvaari zvirokwazvo mumwe, achati kudzingiswa kwakarurama kubva parutendo, nevasina kudzingiswa nerutendo.
\v 31 Naizvozvo tinoshayisa maturo murairo nerutendo here? Ngazvisadaro! Asi tinosimbisa murairo.