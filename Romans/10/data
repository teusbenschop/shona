\c 10
\nb
\v 1 Hama, chishuwo zvirokwazvo chemoyo wangu, nemukumbiro kuna Mwari pamusoro paIsraeri ndecheruponeso \add rwavo\add*.
\v 2 Nekuti ndinovapupurira kuti vanoshingairira Mwari, asi kwete maererano neruzivo.
\v 3 Nekuti ivo zvavakanga vasingazivi kururama kwaMwari, vakatsvaka kumisa kururama kwavo vamene, vakasazviisa pasi pekururama kwaMwari.
\v 4 Nekuti Kristu mugumo wemurairo pakururama, kuna ani nani unotenda.
\v 5 Nekuti Mozisi unotsanangura kururama kuri kwemurairo, kuti munhu unoita zvinhu izvozvo uchararama nazvo.
\v 6 Asi kururama kunobva parutendo kunotaura sezvizvi: Usati mumoyo mako: Ndiani uchakwira kudenga? uku ndiko kuti kuburusa Kristu;
\v 7 kana kuti: Ndiani uchaburukira kwakadzikadzika? uku ndiko kuti kubudisa Kristuzve kuvakafa.
\v 8 Asi kunoti kudini? Shoko riri pedo newe, mumuromo mako nemumoyo mako; ndiro shoko rerutendo ratinoparidza;
\v 9 kuti, kana iwe uchipupura nemuromo wako Ishe Jesu, nerutendo mumoyo mako kuti Mwari wakamumutsa kuvakafa, uchaponeswa;
\v 10 nekuti nemoyo \add munhu\add* unotenda kova kururama; uye nemuromo unopupura kova kuponeswa.
\v 11 Nekuti rugwaro rwunoti: Ani nani unotenda kwaari haanganyadziswi.
\v 12 Nekuti hapana musiyano pakati pemuJudha nemuGiriki; nekuti ishe mumwe chete wevose wakafuma kune vose vanonamata kwaari.
\v 13 Nekuti ani nani uchadana kuzita raIshe, uchaponeswa.
\v 14 Zvino vachagodana sei kuna iye wavasina kutenda kwaari? Uye vachatenda sei wavasina kunzwa nezvake? Vachanzwa sei vasina muparidzi?
\v 15 Vachaparidza sei vasingatumwi? Sezvazvakanyorwa \add zvichinzi\add*: Dzakanaka sei tsoka dzevanoparidza evhangeri yerugare, nevanoparidza mashoko emufaro ezvinhu zvakanaka?
\v 16 Asi vose havana kuteerera evhangeri. Nekuti Isaya unoti: Ishe, ndiani wakatenda zvatakaparidza?
\v 17 Naizvozvo rutendo \add rwunouya \add*nekunzwa, nekunzwa neshoko raMwari.
\v 18 Asi ndinoti: Havana kunzwa here? Hongu zvirokwazvo, Inzwi ravo rakaenda kunyika yose; nemashoko avo kumigumo yenyika.
\v 19 Asi ndinoti: Israeri haana kuziva here? Pakutanga Mozisi unoti: Ndichakumutsirai godo kwete nevatorwa, nerudzi rusingafungi ndichakutsamwisai.
\v 20 NaIsaya une ushingi uye unoti: Ndakawanikwa nevasina kunditsvaka; ndakaratidzwa kune vasina kundibvunza.
\v 21 Asi kuna Israeri unoti: Zuva rose ndakatambanudza maoko angu kuvanhu vasingateereri, nevanokakavara.
