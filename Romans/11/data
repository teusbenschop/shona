\c 11
\s VaIsraeri vachadzokerazve kuna Mwari
\p
\v 1 Zvino ndinoti: Ko Mwari wakarasa vanhu vake here? Ngazvisadaro! Nekuti iniwo ndiri muIsraeri, wembeu yaAbhurahamu, werudzi rwaBenjanimi.
\v 2 Mwari haana kurasha vanhu vake vaakagara aziva. Ko hamuzivi kuti Rugwaro runoti kudini kuna Eria here? Kuti unoreverera sei kuna Mwari pamusoro pevaIsraeri, achiti:
\v 3 Ishe, vakauraya vaporofita venyu, vakaputsa aritari dzenyu, zvino ini ndasara ndoga, uye vanotsvaka upenyu hwangu.
\v 4 Asi mhinduro yaMwari inoti kudii kwaari? Unoti: Ndakazvichengetera zvuru zvinomwe zvevarume, vasina kufugamira ibvi kuna Bhaari.
\v 5 Zvino saizvozvo nguva inowo variko vakasara maererano nesananguro yenyasha.
\v 6 Zvino kana zviri zvenyasha, \add ha\add*zvisati zvichiri zvemabasa; asi kana zvisakadaro, nyasha hadzisisiri nyasha. Asi kana zvichibva kumabasa hazvisati zvichiri zvenyasha; kana zvisakadaro basa harizati richibasa.
\v 7 Ko zvino? Israeri haana kuwana zvaakanga achitsvaka, asi vasanangurwa vakazviwana; vamwe vakawomeswa,
\v 8 maererano sezvazvakanyorwa, \add zvichinzi\add*: Mwari wakavapa mweya wekutsumwaira; meso kuti varege kuona; nenzeve kuti varege kunzwa, kusvikira zuva ranhasi.
\v 9 NaDhavhidhi unoti: Tafura yavo ngaiitwe rudzingi, nemusungo nechigumbuso nekutsiva kwavari;
\v 10 meso avo ngaasvibirwe kuti varege kuona; uye mukotamise musana wavo nokusingaperi.
\v 11 Zvino ndinoti: Vakagumbuswa kuti vawe here? Ngazvisadaro! Asi kubudikidza nokuwa kwavo ruponeso \add rwakasvika\add* kuvahedheni, kuvamutsira godo.
\v 12 Zvino kana kuwa kwavo \add kuri\add* fuma yenyika, nekutapudzika kwavo fuma yevahedheni, zvikuru sei kuzara kwavo?
\v 13 Nekuti ndinotaura kwamuri vahedheni; sezvandiri muapositori wevahedheni, ndinokudza basa rangu.
\v 14 Kuti zvimwe ndingamutsira godo \add ve\add*nyama yangu, ndiponese vamwe vavo.
\v 15 Nekuti kana kurashwa kwavo \add kuri\add* kuyananiswa kwenyika, kugamuchirwa kwavo ku\add cha\add*veiko, kunze kweupenyu hunobva kuvakafa?
\v 16 Zvino kana chibereko chekutanga \add chiri\add* chitsvene, bunduwo \add rakadaro\add*; kana mudzi \add uri\add* mutsvene, matavi akadarowo;
\v 17 Zvino kana mamwe amatavi akavhuniwa, iwe uri muorivhi wekudondo ukabatanidzwa pakati pavo, ukava nemugove pamwe nawo pamudzi nepamafuta emuorivhi;
\v 18 usazvikudza pamusoro pematavi; asi kana uchizvikudza hauzi iwe unotakura mudzi, asi mudzi \add unokutakura\add* iwe.
\v 19 Zvino uchati: Matavi akavhuniwa, kuti ini ndibatanidzwe.
\v 20 Zvakanaka; nekusatenda vakavhuniwa, iwe unomira nerutendo. Usazvikudza, asi utye;
\v 21 nekuti kana Mwari asina kurega matavi echisikigo, zvimwe haangakuregi iwewo.
\v 22 Zvino tarira unyoro nekuomarara kwaMwari, kune vanowa kuomarara; asi kwauri unyoro, kana uchigara paunyoro \add hwake\add*; zvimwe newewo ungatemwa.
\v 23 Naivowo, kana vasingagari pakusatenda, vachabatanidzwa, nekuti Mwari unogona kuvabatanidzazve.
\v 24 Nekuti kana iwe wakatemwa kumuorivhi uri wekudondo pachisikigo, ukabatanidzwa pamuorivhi wakanaka, zvichipesana nechisikigo chawo, vangabatanidzwa zvikuru sei avo vari matavi echisikigo pamuti wavo wemuorivhi?
\v 25 Nekuti handidi hama kuti musaziva chakavanzika ichi, kuti murege kungwara mumanyawi enyu; kuti kuwomeswa kwemoyo kwakaitika pamusoro pevamwe vevaIsraeri kusvikira kuzara kwavahedheni kwapinda;
\v 26 saizvozvo Israeri wose uchaponeswa; sezvazvakanyorwa \add zvichinzi\add*: PaZiyoni pachabuda Musununguri; uchabvisa kusada Mwari kuna Jakobho;
\v 27 Uye iyi isungano yangu kwavari, pandichabvisa zvivi zvavo.
\v 28 Zvino maererano neevhangeri, vavengi nekuda kwenyu; asi maererano nekusanangura, vadikamwa nekuda kwemadzibaba.
\v 29 Nekuti zvipo nekudana KwaMwari hazvishanduki.
\v 30 Nekuti semwiwo kare makanga musina kuteerera Mwari, asi zvino makagamuchira ngoni kubudikidza nekusateerera kwavo;
\v 31 saizvozvo naivava ikozvino havana kuteerera, kuti kubudikidza nengoni dzenyu naivo vawanewo ngoni;
\v 32 nekuti Mwari wakavapfigira vose mukusateera kwavo, kuti ave nengoni pane vose.
\v 33 Haiwa kudzika kwefuma, zvose yeuchenjeri neruzivo rwaMwari! Kutonga kwake hakunzverwi zvakadini, nenzira dzake hadzingarondwi!
\v 34 Nekuti ndiani wakaziva fungwa yaMwari kana ndiani wakanga ari murairidzi wake?
\v 35 Ndiani wakatanga kupa kwaari, uye zvicharipirwazve kwaari?
\v 36 Nekuti zvimwe zvose zvinobva kwaari kubudikidza naye, zvinoenda kwaari; umambo \add ngahuve\add* kwaari nokusingaperi. Ameni.
