\c 12
\s Kuzvipa kuna Mwari
\p
\v 1 Naizvozvo ndinokukumbirisai, hama, netsitsi dzaMwari, mupire miviri yenyu, \add chive\add* chibairo chipenyu, chitsvene, chinogamuchirika kuna Mwari, \add ndiko\add* kunamata kwenyu kunonzwisisika.
\v 2 Uye musazvifananidza nenyika ino, asi mushandurwe nekuvandudzwa kwepfungwa yenyu, kuti muidze chiri chido chaMwari chakanaka uye chinogamuchirika uye chakazara.
\s Zvipo zvaMwari nerudo kune vamwe
\p
\v 3 Nokuti ndinoti, nenyasha dzakapiwa kwandiri, kune umwe neumwe ari pakati penyu, arege kuzvifunga kuti mukuru kupfuura paanofanira kufunga \add napo\add*; asi afunge neuchenjeri, Mwari sezvaakagovera umwe neumwe chiyero cherutendo.
\v 4 Nokuti sezvatine mitezo mizhinji pamuviri umwe, asi mitezo yose haina basa rakafanana;
\v 5 saizvozvo \add tiri\add* vazhinji, tiri muviri umwe muna Kristu, uye umwe neumwe tiri mitezo weumwe kune umwe.
\v 6 Uye tine zvipo zvakasiyana maererano nenyasha dzinopiwa kwatiri; kungava kuporofita, \add ngatiporofite\add* nechiyero cherutendo;
\v 7 kana ushumiri, \add ngatishande\add* paushumiri; kana anodzidzisa, pakudzidzisa;
\v 8 kana anoraira, pakuraira; anopa, \add ngaape\add* nemoyo wose; anotonga, \add ngaatonge\add* nekushingaira; anoitira tsitsi, nemufaro.
\p
\v 9 Rudo \add ngaruve\add* rwechokwadi. Semai zvakaipa, makanamatira zvakanaka.
\v 10 Dananai zvikuru nerudo rwehama; pakukudza muchitangirana.
\v 11 Musava neusimbe pakushingaira; mupise pamweya; muchishumira Ishe;
\v 12 muchifara mutariro; muchitsungirira padambudziko; muchirambira mumunyengetero;
\v 13 muchigovera pakushaiwa kwevatsvene; muchishingirira kugamuchira vaeni.
\v 14 Ropafadzai vanokushushai; ropafadzai, musatuka.
\v 15 Farai nevanofara, uye chemai nevanochema.
\v 16 \add Ivai\add* vemoyo umwe, umwe kune umwe. Musafunganya zvinhu zvakakwirira, asi mufambidzane navanozvininipisa. Musazviidza vakachenjera.
\v 17 Musatsiva ani zvake chakaipa nechakaipa. Muchirangarirai zvakarurama pamberi pevanhu vose.
\v 18 Kana zvichigona, \add se\add*zvinobva kwamuri, garai nerugare nevanhu vose.
\v 19 Vadikanwi, musazvitsivira, asi ipai hasha nzvimbo; nokuti kwakanyorwa \add kuchinzi\add*: Kutsiva ndekwangu, ini ndicharipira, anodaro Ishe.
\v 20 Naizvozvo kana muvengi wako ane nzara, mupe kudya; kana ane nyota, munwise; nokuti mukuita izvozvo, uchadurikidza mazimbe emoto pamusoro wake.
\v 21 Usakundwa nechakaipa, asi kunda chakaipa nechakanaka.
