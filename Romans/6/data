\c 6
\s Kufa kuzvivi neupenyu utsva muna Kristu
\p
\v 1 Zvino tichatii? Ticharambira muchivi kuti nyasha dziwande here?
\v 2 Ngazvisadaro! Isu takafa kuchivi, ticharamba tichirarama sei machiri?
\v 3 Kana hamuzivi here kuti isu tese takabhabhatidzwa muna Kristu Jesu, takabhabhatidzwa murufu rwake?
\v 4 Naizvozvo takavigwa pamwe naye murufu nerubhabhatidzo; kuti sezvo Kristu akamutswa kubva kuvakafa nekubwinya kwaBaba, saizvozvo isuwo tifambe pautsva hweupenyu.
\v 5 Nokuti kana takadzvarwa pamwe pakufanana kwerufu rwake, zvirokwazvo tichadarowo pakumuka \add kwake\add*;
\v 6 tichiziva izvi, kuti munhu wedu wekare wakarovererwa pamwe \add naye\add*, kuti muviri wechivi uparadzwe, kuti isu tisachishumira chivi;
\v 7 nokuti uyo wakafa wakasunungurwa pachivi.
\v 8 Zvino kana takafa pamwe naKristu, tinotenda kuti tichararamawo pamwe naye;
\v 9 tichiziva kuti Kristu amutswa kubva kuvakafa haafizve; rufu haruchina simba pamusoro pake.
\v 10 Nokuti pakuti wakafa, wakafa kamwe kuchivi; zvino pakuti anorarama, anorarama kuna Mwari.
\v 11 Saizvozvo nemwi zviverengei semakafa zvirokwazvo kuchivi, asi munorarama kuna Mwari naKristu Jesu Ishe wedu.
\p
\v 12 Naizvozvo chivi ngachirege kutonga mumuviri wenyu unofa, kuti muchiteerere kuchiva kwawo;
\v 13 uye musapa mitezo yenyu \add ive\add* midziyo yekusarurama kuchivi; asi muzvipe imwi kuna Mwari sevapenyu kubva kuvakafa, nemitezo yenyu \add ive\add* midziyo yekururama kuna Mwari.
\v 14 Nokuti chivi hachizotongi pamusoro penyu; nokuti hamusi pasi pemurairo, asi pasi penyasha.
\p
\v 15 Ko zvino? Tichatadza here, nokuti hatisi pasi pemurairo, asi pasi penyasha? Ngazvisadaro!
\v 16 Hamuzivi here kuti uyo wamunozvipa kwaari \add muve\add* varanda veku\add mu\add*teerera, muri varanda vaiye wamunoteerera; kana vechivi chinoisa kurufu, kana vekuteerera kunoisa kukururama?
\v 17 Asi Mwari ngaavongwe, kuti maiva varanda vechivi, asi mava kuteerera kubva pamoyo muenzaniso wedzidziso wamakakumikidzwa kwauri;
\v 18 uye masunungurwa kubva pachivi, makaitwa varanda vekururama.
\v 19 Ndinotaura nenzira yevanhu nekuda kweutera hwenyama yenyu; nokuti sezvamakapa mitezo yenyu \add kuva\add* varanda kutsvina neuipi \add zvinoisa\add* kune zvakaipa, saizvozvo ikozvino ipai mitezo yenyu \add kuva\add* varanda vekururama \add kunoisa\add* kuutsvene.
\v 20 Nokuti pamaiva varanda vechivi, maiva makasununguka pakururama.
\v 21 Naizvozvo maiva nechibereko chei panguva iyo pazvinhu izvo zvamava kunyadziswa nazvo ikozvino? Nokuti mugumo wezvinhu izvo rufu.
\v 22 Asi ikozvino zvamakasunungurwa pachivi, mukaitwa varanda kuna Mwari, mune chibereko chenyu \add chinoisa\add* kuutsvene, uye mugumo upenyu husingaperi.
\v 23 Nokuti mubairo wechivi rufu, asi chipo chenyasha chaMwari upenyu husingaperi muna Kristu Jesu Ishe wedu.