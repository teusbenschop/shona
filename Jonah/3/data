\c 3
\s Jona anotumwazve Ninivhe, vanhu vanotendeuka
\p
\v 1 Zvino shoko raJehovha rakasvika rwechipiri kuna Jona, richiti:
\v 2 Simuka, uende Ninivhe, riya guta guru, undoriparidzira zvandichakuraira kuti uparidze.
\v 3 Ipapo Jona akasimuka, akaenda Ninivhe, sezvaakarairwa neshoko raJehovha. Zvino Ninivhe raiva guta guru-guru, rwendo rwamazuva matatu kupfuura nomo.
\v 4 Jona akatanga kupinda muguta, achifamba rwendo rwezuva rimwe, akadana, achiti: Kwasara mazuva makumi mana, ipapo Ninivhe richaparadzwa.
\p
\v 5 Vanhu veNinivhe vakatenda Mwari, vakatara nguva yokutsanya, vakapfeka masaga, kubva kuvakuru pakati pavo kusvikira kuvadiki pakati pavo.
\v 6 Shoko rikasvika kuna mambo weNinivhe, akasimuka pachigaro chake choushe, akabvisa nguvo yake, akapfeka saga, nokugara mumadota.
\v 7 Akaraira, akaparidza muNinivhe rese chirevo chamambo nechavakuru vake achiti: Vanhu kana zvipfuwo, kana mombe kana makwai, ngazvirege kutongoravira chinhu, ngazvirege kufura kana kunwa mvura;
\v 8 asi vanhu nezvipfuwo ngazvifukidzwe masaga, ngavadane kuna Mwari nesimba; ngavatendeuke umwe neumwe panzira yake yakaipa napakuita nesimba namaoko ake.
\v 9 Ndianiko angaziva, zvimwe Mwari ungadzoka akazvidemba, akadzoka pakutsamwa kwake kukuru, tikarega kuparadzwa?
\p
\v 10 Mwari akaona zvavakaita, kuti vakatendeuka panzira yavo yakaipa, Mwari akazvidemba pamusoro pezvakaipa zvaakati ndichavaitira; akasazviita.