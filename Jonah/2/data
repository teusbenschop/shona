\c 2
\s Jona anonyengetera ari mukati mehove
\p
\v 1 Ipapo Jona akanyengetera kuna Jehovha Mwari wake ari mudumbu rehove.
\v 2 Akati: Ndakadana kuna Jehovha ndiri munhamo yangu, akandipindura; ndakadana ndiri mudumbu reSheori, imwi mukanzwa izwi rangu.
\v 3 Nokuti makandikandira makadzika, mukati momwoyo wegungwa, mvura zhinji yakange yandikomberedza; mafungu enyu namapoporodzi enyu akapfuura napamusoro pangu.
\v 4 Ndikati: Ndarasi wa, hamuchandioni; asi ndicharingirazve kutembere yenyu tsvene.
\v 5 Mvura zhinji yakandikomberedza, kusvikira kumweya wangu; pakadzika pakange pandipoteredza; maharanga akange amonera musoro wangu.
\v 6 Ndakaburukira kumavambiso amakomo; nyika, zvipfigiso zvayo zvakandipfigiramo nokusingaperi; kunyange zvakadaro makabudisa upenyu hwangu pagomba, imi, Jehovha Mwari wangu.
\v 7 Mweya wangu wakati uchiziya mukati mangu, ndikarangarira Jehovha; munyengetero wangu ukapinda kwamuri, mutembere yenyu tsvene.
\v 8 Vanorangarira zvisina maturo zvenhema Vanorasi a nyasha yavo.
\v 9 Asi ndichakubairai nenzwi rokuvonga; ndicharipa zvandapika. Ruponeso runobva kuna Jehovha.
\p
\v 10 Jehovha akataura nehove, ikanorutsira Jona panyika yakaoma.