\c 13
\s Kunaka kwerudo
\p
\v 1 Kana ndikataura nendimi dzevanhu nedzevatumwa, asi ndisina rudo, ndava dare rinorira kana ndarira inoungudza.
\v 2 Uye kana ndine chiporofita, uye ndichinzwisisa zvakavanzika zvese neruzivo rwese, uye kana ndine rutendo rwese, zvekuti ndibvise makomo, asi ndisina rudo, handisi chinhu.
\v 3 Uye kana ndagovera \add varombo\add* zvinhu zvangu zvese, uye kana ndikagamuchidza muviri wangu kuti ndipiswe, asi ndisina rudo, hazvindibatsiri chinhu.
\p
\v 4 Rudo rwune moyo murefu, rwune unyoro; rudo harwuna godo; rudo harwuzvikudzi, harwututumadzwi,
\v 5 harwuzvibati zvisakafanira, harwuzvitsvakiri zvarwo, harwudenhwi, harwurangariri zvakaipa;
\v 6 harwufari nekusarurama, asi rwunofara muchokwadi;
\v 7 rwunofukidza zvese, rwunotenda zvese, rwunotarisira zvese, rwunotsungirira \add pa\add*zvose.
\p
\v 8 Rudo harwutongoperi. Zvino kana \add zviri\add* zviporofita, zvichashaiswa basa; kana \add dziri\add* ndimi, dzichaguma; kana \add rwuri\add* ruzivo, rwuchashaiswa basa.
\v 9 Nokuti tinoziva muchidimbu, uye tinoporofita muchidimbu;
\v 10 asi kana zvakazara zvasvika, ipapo zviri muchidimbu zvichashayiswa maturo.
\v 11 Pandaiva ndiri mucheche, ndaitaura semucheche, ndainzwisisa semucheche, ndaifunga semucheche; asi pandakava murume, ndakashaisa maturo zveucheche.
\v 12 Nokuti ikozvino tinoona nepachionioni madzedzerera; asi nenguva iyo \add tichaona\add* zviso nezviso; ikozvino ndinoziva muchidimbu, asi ipapo ndichaziva sezvandakazikanwawo ini.
\v 13 Ikozvinowo rutendo, tariro, rudo, zvitatu izvi \add ndizvo\add* zvinogara; asi chikuru chezvizvi rudo.