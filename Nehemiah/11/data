\c 11
\s Vanhu vanoratidzwa pavangagara
\p
\v 1 Zvino machinda avanhu akagara Jerusarema; vamwe vanhu vakakanda mijenyawo kuti umwe pagumi rimwe nerimwe agare Jerusarema, iro guta dzvene, asi vamwe vapfumbamwe panamamwe maguta.
\v 2 Vanhu vakarumbidza varume vese vakatenda nomoyo wavo kugara Jerusarema.
\p
\v 3 Zvino ndivo vakuru vorutivi rwenyika vakange vagere Jerusarema; asi pamaguta aJudha umwe neumwe akagara panzvimbo yake pamaguta avo, ivo VaIsraeri, navapristi, naVaRevhi, navaNetinimi, navana vavaranda vaSoromoni.
\v 4 PaJerusarema ndipo pakagara vamwe vavana vaJudha, navavana vaBhenjamini. Vana vaJudha ava: Ataya, mwanakomana waUziya, mwanakomana waZekariya, mwanakomana waAmaria, mwanakomana waShefatia, mwanakomana waMahararieri wavana VaPerezi;
\v 5 naMaaseya, mwanakomana waBharuki, mwanakomana waKorihoze, mwanakomana waHazaya, mwanakomana waAdhaya, mwanakomana waJoyaribhi, mwanakomana waZekariya, mwanakomana womuShironi.
\v 6 Vanakomana vese VaPerezi vakange vagere Jerusarema vakasvika mazana mana namakumi matanhatu navasere, varume voumhare.
\v 7 Ava ndivo vanakomana vaBhenjamini: Saru mwanakomana waMeshurami, mwanakomana waJoedhi, mwanakomana waPedhaya, mwanakomana waKoraya, mwanakomana waMaaseya, mwanakomana waItieri, mwanakomana waJeshaya.
\v 8 Tevere Gabhai, naSarai, mazana mapfumbamwe namakumi maviri navasere,
\v 9 naJoeri, mwanakomana waZikiri akange ari mutariri wavo, naJudha, mwanakomana waHasenua, mutariri wechipiri paguta.
\v 10 Vavapristi: Jedhaya, mwanakomana waJoyaribhi, naJakini,
\v 11 Seraya, mwanakomana waHirikia, mwanakomana waMeshurami, mwanakomana waZadhoki, mwanakomana waMerayoti, mwanakomana waAhitubhi, mubati weimba yaMwari,
\v 12 nehama dzavo dzaibata mabasa paimba iyo, vakasvika mazana masere namakumi maviri navaviri; naAdhaya, mwanakomana waJerohami, mwanakomana waPeraira, mwanakomana waAmizi, mwanakomana waZekariya, mwanakomana waPashuri, mwanakomana waMarikija,
\v 13 nehama dzake, vakuru vedzimba dzamadzibaba, mazana maviri namakumi mana navaviri; naAmashi, mwanakomana waAzareri, mwanakomana waAzai, mwanakomana waMeshiremoti, mwanakomana waImeri,
\v 14 nehama dzavo, varume vane simba noumhare, zana namakumi maviri navasere; mutariri wavo akange ari Zabhidhieri, mwanakomana waHagedhorimi.
\v 15 Uye VaRevhi: Shemaya mwanakomana waHashubhi, mwanakomana waAzirikami, mwanakomana waHashabhia, mwanakomana waBhuni;
\v 16 naShabhetai naJozabhadhi, vavakuru vaVaRevhi, vaitarira mabasa okunze eimba yaMwari;
\v 17 naMatania, mwanakomana waMika, mwanakomana waZabhidhi, mwanakomana waAsafi, iye mukuru akatanga kuvonga pakunyengetera, naBhakibhukia, mukuru wechipiri pakati pehama dzake; naAbhidha, mwanakomana waShamua, mwanakomana waGarari, mwanakomana waJedhutuni.
\v 18 VaRevhi vese paguta dzvene vakange vana mazana maviri namakumi masere navana.
\v 19 Uye varindi vemikova, Akubhi, naTarimoni, nehama dzavo, vairinda pamikova, vakange vane zana rimwe namakumi manomwe navaviri.
\p
\v 20 Vamwe vakasara vaVaIsraeri, vavapristi naVaRevhi vakagara pamaguta ese aJudha; umwe neumwe panhaka yake.
\v 21 Asi vaNetinimi vakagara paOferi; Ziha naGishipa vakange vari vatariri vavaNetinimi.
\v 22 Mutaririwo waVaRevhi paJerusarema akange ari Uzi, mwanakomana waBhani, mwanakomana waHashabhia, mwanakomana waMatania, mwanakomana waMika, vavanakomana vaAsafi, ivo vaimbi vaitarira basa reimba yaMwari.
\v 23 Nokuti mambo akange araira pamusoro pavo, navaimbi vaipiwa mubairo wakatarwa zuva rimwe nerimwe.
\v 24 Petahia, mwanakomana waMeshazabheri, wavana vaZera, mwanakomana waJudha, ndiye akange ari mubatsiri wamambo pamashoko ese avanhu.
\v 25 Kana iri misha nokuruwa rwayo, vamwe vavana vaJudha vakagara paKiriyati-Aribha nemisha yaro, napaDhibhoni nemisha yaro, napaJekabhizeeri nemisha yaro;
\v 26 napaJeshua, napaMoradha, napaBheeri-Shebha nemisha yawo;
\v 27 napaHazarishuari, napaBheeri-Shebha nemisha yawo;
\v 28 napaZikiragi, napaMekona nemisha yawo;
\v 29 napaEnirimoni, napaZora, napaJarimuti;
\v 30 neZanowa, neAdhurami, nemisha yawo, neRakishi noruwa rwaro, neAzeka nemisha yaro. Naizvozvo vakavaka misasa yavo kubva paBheeri-Shebha kusvikira pamupata weHinomi.
\v 31 Vana vaBhenjamini vakagara kubva paGebha, paMikimashi, neAya, napaBhetieri nemisha yawo;
\v 32 neAnatoti, neNobhi, neAnania;
\v 33 neHazori, neRama, neGitaimi;
\v 34 neHadhidhi, neZebhoimi, neNebharati;
\v 35 neRodhi, neOno, neGehaharashimi.
\v 36 Vamwe VaRevhi vamapoka aJudha vakagara pakati pavaBhenjamini.
