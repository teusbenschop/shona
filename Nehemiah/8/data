\c 8
\s Ezira anovaverengera murairo waJehovha
\p
\v 1 Zvino vanhu vese vakaungana semunhu umwe\x + Ezi. 3.1.\x* padare riri pamberi pesuwo remvura\x + 3.26.\x*; ndokutaura kuna Ezira munyori kuti auye nebhuku remurairo waMozisi, Jehovha waakaraira Israeri\x + Ezi. 7.6.\x*.
\v 2 Zvino Ezira mupristi wakauya nemurairo pamberi peungano, kubva kumunhurume kusvika kumunhukadzi\x + Det. 31.11,12.\x*, newese anonzwisisa kunzwa, nezuva rekutanga remwedzi wechinomwe\x + 8.9. Rev. 23.24.\x*.
\v 3 Zvino wakaverengamo pamberi pedare\x + Det. 31.11,12.\x* raiva pamberi pesuwo remvura, kubva pakuchena \add kwezuva\add* kusvika masikati makuru, pamberi pevanhurume nevanhukadzi nevanonzwisisa; uye nzeve dzevanhu vese dzaiva pabhuku remurairo\x + 3.26.\x*.
\v 4 Zvino Ezira munyori wakamira panzvimbo yakakwirira yemapuranga yavaiva vaitira nyaya iyo; uye parutivi rwake paiva pakamira Matitiya, naShema\x + Ezi. 10.43.\x*, naAnaya\x + 10.22.\x*, naUriya\x + Ezi. 8.33.\x*, naHirikiya naMaaseya, kurudyi rwake\x + 8.7. 3.23. 10.25. 11.5. 12.41,42. Ezi. 10.21,22. Ezi. 10.18,30.\x*; uye kuruboshwe rwake Pedhaya, naMishaeri, naMarikiya\x + 3.11,14,31. 10.3. 12.42. Ezi. 10.25,31.\x*, naHashumi\x + 10.18. Ezi. 2.19.\x*, naHashibhadhana, Zekariya\x + Ezi. 8.16.\x*, Meshurami\x + Ezi. 8.16.\x*.
\v 5 Ezira ndokuzarura bhuku pamberi pemeso evanhu vose; nokuti waiva pamusoro pevanhu vese\x + 8.4.\x*; uye paakazarura vanhu vese vakasimuka.
\v 6 Zvino Ezira wakarumbidza Jehovha Mwari mukuru\x + Josh. 22.33.\x*. Vanhu vese ndokupindura \add vachiti\add*: Ameni\x + 5.13.\x*, Ameni, nekusimudza maoko avo\x + Map. 134.2. Marir. 3.41. 1 Tim. 2.8.\x*; ndokukotama ndokunamata Jehovha zviso zviri pasi\x + 2 Makor. 20.18.\x*.
\v 7 Zvino Jeshuwa\x + Ezi. 2.40.\x*, naBhani\x + Ezi. 2.10.\x*, naSherebhiya\x + Ezi. 8.18.\x*, Jamini, Akubhi, Shabhetai\x + Ezi. 10.15.\x*, Hodhia\x + 9.5. 10.10,13.\x*, Maaseya\x + 8.7. 3.23. 10.25. 11.5. 12.41,42. Ezi. 10.21,22. Ezi. 10.18,30.\x*, Kerita\x + Ezi. 10.23.\x*, Azariya\x + 3.23.\x*, Jozabhadhi\x + Ezi. 8.33.\x*, Hanani\x + 10.10.\x*, Peraya\x + 10.10.\x*, neVaRevhi, vakaita kuti vanhu vanzwisise murairo\x + 2 Makor. 35.3.\x*; vanhu vari panzvimbo yavo\x + 9.3.\x*.
\v 8 Saizvozvo vakaverenga mubhuku pamurairo waMwari nekududzirwa, vakatsanangura, vakaita kuti \add va\add*nzwisise pakuverenga\x + Ezi. 4.18.\x*.
\p
\v 9 Zvino Nehemiya, waiva mutongi, naEzira mupristi, munyori, neVaRevhi vaidzidzisa vanhu\x + 8.7,8,12.\x*, vakati kuvanhu vese: Zuva rino idzvene kuna Jehovha Mwari wenyu\x + 8.2.\x*; musarira kana kuchema misodzi; nokuti vanhu vese vakachema misodzi pakunzwa kwavo mashoko emurairo\x + Mup. 3.4.\x*.
\v 10 Zvino wakati kwavari: Endai, mudye zvakakora, uye munwe zvinotapira, uye mutumire migove kune avo vasina kugadzirirwa chinhu, nokuti zuva rino idzvene kuna Ishe wedu; uye musashungurudzika, nokuti mufaro waJehovha isimba renyu.
\v 11 Zvino VaRevhi vakanyaradza vanhu vese, vachiti: Nyararai, nokuti zuva rino idzvene; uye musashungurudzika.
\v 12 Zvino vanhu vese vakaenda kunodya nekunonwa, nekunotumira migove\x + 8.12. Esi. 9.22.\x*, nekuita mufaro mukuru; nokuti vaiva vanzwisisa maererano nemashoko avakavazivisa\x + 8.7,8,9.\x*.
\p
\v 13 Zvino pazuva rechipiri kwakaungana misoro yemadzibaba evanhu vese, vapristi neVaRevhi, kuna Ezira munyori\x + 8.1.\x*, kuzonzwisisawo mashoko emurairo.
\v 14 Zvino vakawana kwakanyorwa mumurairo Jehovha waakaraira neruoko rwaMozisi, kuti vana vaIsraeri vanofanira kugara mumatumba pamutambo pamwedzi wechinomwe\x + Rev. 23.34,42. Det. 16.13.\x*;
\v 15 uye kuti vanzwise nekupfuudza danidziro kumaguta avo ese\x + 12.42. Rev. 23.4.\x* nepaJerusarema\x + Det. 16.16.\x* vachiti: Budirai kugomo munotora matavi emiorivhi, nematavi emiorivhi yemusango, nematavi emimirite\x + 1 Madz. 6.23.\x*, nematavi emichindwe\x + Rev. 23.40.\x*, nematavi emiti mikobvu, kuita matumba sezvakanyorwa\x + Rev. 23.40.\x*.
\v 16 Naizvozvo vanhu vakabuda, ndokuuya na\add wo\add*, ndokuzviitira matumba, umwe neumwe pamusoro pedenga reimba yake, nepazvivanze zvavo, nepazvivanze zveimba yaMwari\x + 2 Sam. 11.2.\x*, nepadare resuwo remvura\x + 8.1,3. 3.26.\x*, nepadare resuwo raEfuremu\x + 12.39. 2 Madz. 14.13. 2 Makor. 25.23.\x*.
\v 17 Zvino ungano yose yevakadzoka pakutapwa vakaita matumba, ndokugara mumatumba; nokuti kubva pamazuva aJeshuwa mwanakomana waNuni kusvika pazuva iro, vana vaIsraeri vaiva vasina kuita saizvozvo\x + 1 Madz. 8.2. 2 Makor. 7.9. 8.13. Ezi. 3.4.\x*. Zvino pakava nemufaro mukuru kwazvo\x + 2 Makor. 30.21.\x*.
\v 18 Uye zuva nezuva kubva pazuva rekutanga kusvika pazuva rekupedzisira wakaverenga pabhuku remurairo waMwari. Zvino vakaita mutambo mazuva manomwe; uye pazuva rerusere kwakava neungano yakadzama zvichienderana nechimiso\x + Det. 31.10,11.\x*.