\c 12
\s Vapristi naVaRevhi
\p
\v 1 Zvino ava ndivo vapristi naVaRevhi vakaenda naZerubhabheri, mwanakomana waShearitieri, naJeshua: Seraya, naJeremiya, naEzira;
\v 2 naAmaria, naMaruki, naHatushi;
\v 3 naShekania, naRehumi, naMeremoti;
\v 4 naIdho, naGinetoi, naAbhiya;
\v 5 naMijamini, naMaadhia, naBhiriga;
\v 6 naShemaya, naJoyaribhi, naJedhaya;
\v 7 naSaru, naAmoki, naHirikiya, naJedhaya. Ndivo vakange vari vakuru vavapristi navehama dzavo pamazuva aJeshua.
\v 8 Uye naVaRevhi ava: Jeshua, naBhinui, naKadhimieri, naSherebhia, naJudha, naMatania, iye nehama dzake ndivo vairaira vaimbi.
\v 9 NaBhakibhukia, naUno, hama dzavo, vakange vakatarisana navo pakurinda.
\p
\v 10 Jeshua akabereka Joyakimu, Joyakimu akabereka Eriashibhi, Eriashibhi akabereka Joyadha;
\v 11 Joyadha akabereka Jonatani, Jonatani akabereka Jadhua.
\v 12 Pamazuva aJoyakimu vapristi, ivo vakuru vedzimba dzamadzibaba, vakange vari: WokwaSeraya, Meraya; wokwaJeremiya, Hananiya;
\v 13 wokwaEzira, Meshurami; wokwaAmaria, Jehohanani;
\v 14 wokwaMaruki, Jonatani; wokwaShebhania, Josefa;
\v 15 wokwaHarimi, Adhina; wokwaMerayoti, Herikai;
\v 16 wokwa Idho, Zekariya; wokaGinetoni, Meshurami;
\v 17 wokwaAbhia, Zikiri; wokwaMinyamini waMoadhia, Piritai;
\v 18 wokwaBhiriga, Shamua; wokwaShemaya, Jehonatani;
\v 19 wokwaJoyaribhi, Matenai; wokwaJedhaya, Uzi;
\v 20 wokwaSarai, Karai; wokwaAmoki, Ebheri;
\v 21 wokwaHirikia Hashabhia; wokwaJedhaya, Netaneri.
\p
\v 22 VaRevhi vakanyorwa mazita avakuru vedzimba dzamadzibaba pamazuva aEriashibhi, naJoyadha, naJohwanani, naJadhua; navapristiwo kusvikira pakubata ushe kwaDhariusi muPerisia.
\v 23 Vanakomana VaRevhi ivo vakuru vedzimba dzamadzibaba, vakanyorwa pabhuku yaMakoronike, kusvikira pamazuva aJohwanani mwanakomana waEriashibhi.
\v 24 Vakuru vaVaRevhi vakange vari: Hashabhia, naSherebhia, naJeshua, mwanakomana waKadhimieri, nehama dzavo dzakatarisana navo pakurumbidza nokuvonga, sezvakange zvarairwa naDhavhidhi munhu waMwari, vachiita madzoro pakuimba.
\v 25 Matania, naBhakibhukia, naObhadhiya, naMeshurami, naTarimoni, naAkubhi vakange vari varindi vemikova, vairinda pamatura pamasuwo.
\v 26 Ndivo vakange varipo pamazuva aJoyakimu mwanakomana waJeshua, mwanakomana waJozadhaki, napamazuva aNehemiya mubati, nomupristi Ezira munyori.
\s Rusvingo rweJerusarema runotsaurirwa Jehovha
\p
\v 27 Zvino pakutsaurira kwavo Jehovha rusvingo rweJerusarema, vakanotsvaka VaRevhi pese pavakange vagere, vakauya navo Jerusarema, kuti vatsaure nomufaro, nokuvonga nokuimba, nokuridza makandira nemitengeranwa nembira.
\v 28 Vanakomana vavaimbi vakaungana pamwe chete vachibva kumapani akapoteredza Jerusarema, nokumisha yavaNetofati;
\v 29 napaBhetigirigari, naparuwa rweGebha neAzimavheti; nokuti vaimbi vakange vazvivakira misha pamativi ese eJerusarema.
\v 30 Zvino vapristi naVaRevhi vakazvinatsa, ndokunatsawo vanhu, namasuwo, norusvingo.
\p
\v 31 Ipapo ndakakwidza machinda avaJudha pamusoro porusvingo, ndikaraira mapoka makuru maviri vakavonga vachifamba vakaita mudungwe; vamwe vakafamba kurutivi rworudyi pamusoro porusvingo, vachienda kusuwo ramarara;
\v 32 shure kwavo kwakafamba Hosaya, nehafu yamachinda aJudha,
\v 33 naAzaria, naEzira, naMeshurami,
\v 34 naJudha, naBhenjamini, naShemaya, naJeremiya,
\v 35 navamwe vanakomana vavapristi vane hwamanda. Zekariya, mwanakomana waJonatani, mwanakomana waShemaya, mwanakomana waMatania, mwanakomana waMikaya, mwanakomana waZakuri, mwanakomana waAsafi,
\v 36 nehama dzake: Shemaya, naAzareri, naMirarai, naGirarai, naMaai, naNetaneri, naJudha, naHanani vane zvokuridza zvaDhavhidhi munhu waMwari; Ezira, munyori akange ari pamberi pavo;
\v 37 vakafamba napasuwo retsime, vakarurama, ndokukwira namatanho eguta raDhavhidhi, pamukwidzwa worusvingo, pamusoro peimba yaDhavhidhi, kusvikira pasuwo remvura, kumabvazuva.
\v 38 Rimwe boka ravavongi rakanosangana navo, ini ndichivatevera, ndine hafu yavanhu pamusoro porusvingo, pamusoro peshongwe yamavira, kusvikira parusvingo rupamhi;
\v 39 napamusoro pesuwo raEfuremu, napasuwo rekare, napasuwo rehove, neshongwe yaHananeri, neshongwe yaHamea, kusvikira pasuwo ramakwai, vakamira pasuwo ravarindi.
\v 40 Mapoka maviri avavongi vakamira saizvozvo paimba yaMwari, neni nehafu yavatariri,
\v 41 navapristi Eriakimu, naMaaseya, naMiniamini, naMikaya, naErionenai, naZekariya, naHanania, vane hwamanda;
\v 42 naMaaseya, naShemaya, naEriazari, naUzi, naJehohanani, naMarikija, naErami, naEzeri. Vaimbi vakaimbisa kwazvo, vana Jezirahia mutariri wavo.
\v 43 Vakabaira zvibairo zvikuru nezuva iro, vakafara; nokuti Mwari akange avafadza nomufaro mukuru; navakadziwo navana vakafara; naizvozvo mufaro weJerusarema wakanzwika kure.
\p
\v 44 Pazuva iro varume vakagadzwa kutarira makamuri efuma, nezvipo, nezvitsva, nezvegumi, kuti vaunganidziremo migove yavapristi neyaVaRevhi yakange yakatarwa nomurau, kuti itorwe paruwa rwamaguta; nokuti vaJudha vakafarira vapristi naVaRevhi vaishumira.
\v 45 Ivo vakachengeta murairo waMwari wavo, nomurairo wokunatsa, navaimbi navarindi vemikovawo saizvozvo, sezvakange zvarairwa naDhavhidhi naSoromoni, mwanakomana wake.
\v 46 Nokuti pamazuva akare aDhavhidhi naAsafi, kwaiva nomukuru wavaimbi, nenziyo dzokurumbidza nokuvonga Mwari.
\v 47 Zvino VaIsraeri vese pamazuva aZerubhabheri, napamazuva aNehemiya, vaipa vaimbi navarindi vemikova migove yavo, yakadikanwa zuva rimwe nerimwe; ivo vaitsaurira VaRevhi, uye VaRevhi vaitsaurira vanakomana vaAroni.
