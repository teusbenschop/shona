\c 7
\s Mazita avakabva Bhabhironi naZerubhabheri
\p
\v 1 Zvino rusvingo rwakati rwavakwa, ini ndatimika magonhi, uye varindi vemikova, navaimbi, naVaRevhi, vagadzwa,
\v 2 ndikagadza Hanani munin'ina wangu, naHanania mubati wenhare, vave vatariri veJerusarema; nokuti akange ari munhu akatendeka, achitya Mwari kupfuura vazhinji.
\v 3 Ndikati kwavari: Masuwo eJerusarema ngaarege kuzarurwa kusvikira zuva rapisa; zvino varindi vachimirepo, ngavapfige mikova, imwi mugoikiya; munofanira kugadzawo varindi pakati pavagere Jerusarema, umwe neumwe paanofanira kurindira, umwe neumwe pakatarisana neimba yake.
\v 4 Zvino guta rakange riri bamhi rakakura; asi vanhu vaivamo vashoma; uye dzimba dzakange dzichigere kuvakwa.
\p
\v 5 Ipapo Mwari wangu akaisa mufungo pamoyo pangu kuti ndikokere vakuru navatariri, navanhu, kuti vaverengwe namazita avo. Ndikawana bhuku yamazita avakatanga kusvika, ndikawana makanyorwa kudai:
\p
\v 6 Ndivo vana vorutivi rwenyika yaJudha, vakadzoka pakutapwa, pakati pavakange vakatapwa, vakatapwa naNebhukadhinezari mambo weBhabhironi, vakadzokera Jerusarema nokwaJudha, umwe neumwe kuguta rake.
\v 7 Ivo vakauya naZerubhabheri, naJeshua, naNehemiya, naAzaria, naRaamia, naNahamani, naModhekai, naBhirishani, naMisipereti, naBhigivhadhi, naNehumi, naBhaana. Kuwanda kwavarume vavanhu VaIsraeri ndiko:
\v 8 Vana vaParoshi, zvuru zviviri nezana namakumi manomwe navaviri.
\v 9 Vana vaShefatia, mazana matatu namakumi manomwe navaviri.
\v 10 Vana vaAra, mazana matanhatu namakumi mashanu navaviri.
\v 11 Vana vaPahatimoabhi, vavana vaJeshura naJoabhu, zvuru zviviri namazana masere negumi navasere.
\v 12 Vana vaErami, chiuru chimwe namazana maviri namakumi mashanu navana.
\v 13 Vana vaZatu, mazana masere namakumi mana navashanu.
\v 14 Vana vaZakai, mazana manomwe namakumi matanhatu.
\v 15 Vana vaBhinui, mazana matanhatu namakumi mana navasere.
\v 16 Vana vaBhebhai mazana matanhatu namakumi maviri navasere.
\v 17 Vana vaAzigadhi, zvuru zviviri namazana matatu namakumi maviri navaviri.
\v 18 Vana vaAdhonikami, mazana matanhatu namakumi matanhatu navanomwe.
\v 19 Vana vaBhigivhadhi, zvuru zviviri namakumi matanhatu navanomwe.
\v 20 Vana vaAdhini, mazana matanhatu namakumi mashanu navashanu.
\v 21 Vana vaAteri, waHezekia, makumi mapfumbamwe navasere.
\v 22 Vana vaHashumi, mazana matatu namakumi maviri navasere.
\v 23 Vana vaBhezai, mazana matatu namakumi maviri navana.
\v 24 Vana vaHarifi, zana rimwe negumi navaviri.
\v 25 Vana vaGibhiyoni, makumi mapfumbamwe navashanu.
\v 26 Varume veBheterehemu naveNetofa, zana rimwe namakumi masere navasere.
\v 27 Varume veAnatoti, zana rimwe namakumi maviri navasere.
\v 28 Varume veBhetiazimavheti, makumi mana navaviri.
\v 29 Varume veKiriatijearimi, neKefira, neBheeroti, mazana manomwe namakumi mana navatatu.
\v 30 Varume veRama neGhebha, mazana matanhatu namakumi maviri nomumwe.
\v 31 Varume veMikimashi, zana rimwe namakumi maviri navaviri.
\v 32 Varume veBheteri neAi, zana rimwe namakumi maviri navatatu.
\v 33 Varume veNebho rechipiri, makumi mashanu navaviri.
\v 34 Vana vaErami wechipiri, chiuru chimwe namazana maviri namakumi mashanu navana.
\v 35 Vana vaHarimi, mazana matatu namakumi maviri.
\v 36 Vana veJeriko, mazana matatu namakumi mana navashanu.
\v 37 Vana veRoghi, neHadhidhi, neOno, mazana manomwe namakumi maviri nomumwe.
\v 38 Vana veSenaa, zvuru zvitatu namazana mapfumbamwe namakumi matatu.
\p
\v 39 Vapristi vakange vari, vana vaJedhaya, veimba yaJeshua, mazana mapfumbamwe namakumi manomwe navatatu.
\v 40 Vana veImeri, chiuru chimwe namakumi mashanu navaviri.
\v 41 Vana vaPashuri, chiuru chimwe namazana maviri namakumi mana navanomwe.
\v 42 Vana vaHarimi, chiuru chimwe negumi navanomwe.
\p
\v 43 VaRevhi vakange vari, vana vaJeshua weKadhimieri, wavana vaHodhevha, makumi manomwe navana.
\p
\v 44 Vaimbi vakange vari, vana vaAsafi, zana rimwe namakumi mana navasere.
\p
\v 45 Varindi vemikova vakange vari, vana vaSharumi, navana vaAteri, navana vaTarimoni, navana vaAkubhi, navana vaHatita, navana vaShobhai, zana rimwe namakumi matatu navasere.
\p
\v 46 VaNetinimi vakange vari, vana vaZhiha, navana vaHasufa, navana vaTabhaoti,
\v 47 navana vaKerosi, navana vaSia, navana vaPadhoni,
\v 48 navana vaRebhana, navana vaHagabha, navana vaSarimai,
\v 49 navana vaHanani, navana vaGidheri, navana vaGahari,
\v 50 navana vaReaya, navana vaRezini, navana vaNekodha,
\v 51 navana vaGazami, navana vaUza, navana vaPasea,
\v 52 navana vaBhesai, navana vaMeunimi, navana vaNefushesimi,
\v 53 navana vaBhakibhuki, navana vaHakufa, navana vaHarihuri,
\v 54 navana vaBhaziriti, navana vaMehidha, navana vaHarisha,
\v 55 navana vaBharikosi, navana vaSisera, navana vaTema,
\v 56 navana vaNezia, navana vaHatifa.
\p
\v 57 Vana vavaranda vaSoromoni vakange vari, vana vaSotai, navana vaSofereti, navana vaPeridha,
\v 58 navana vaJaara, navana vaDharikoni, navana vaGidheri,
\v 59 navana vaShefatia, navana vaHatiri, navana vaPokeretihazebhaimi, navana vaAmoni.
\v 60 VaNetinimi vese navana vavaranda vaSoromoni, vaiva mazana matatu namakumi mapfumbamwe navaviri.
\v 61 Ndivo vakakwira, vachibva Terimera, neTeriharisha, neKerubhi, neAdhoni, neImeri; asi vakange vasingagoni kududza dzimba dzamadzibaba avo, kana marudzi avo, kana vakange vari VaIsraeri.
\v 62 Vana vaDheraya, navana vaTobhia, navana vaNekodha, mazana matanhatu namakumi mana navaviri.
\p
\v 63 Pakati pavapristi vakange vari, vana vaHobhaya, navana vaHakozi, navana vaBharizirai, akange awana mukadzi wavakunda vaBharizirai muGiriyadhi, akazotumidzwa zita rokwavo.
\v 64 Ava vakatsvaka mazita avo pakati pamazita amadziteteguru, asi akashaikwa; saka vakanzi vakasvibiswa, vakabviswa paupristi.
\v 65 Ipapo mubati akavaudza kuti varege kudya zvinhu zvitsvene-tsvene, kusvikira kwamuka mupristi ane Urimi neTumimi.
\p
\v 66 Ungano yese yakasvika zvuru zvina makumi mana nezviviri namazana matatu namakumi matanhatu,
\v 67 vasingaverengi varanda vavo navarandakadzi vavo, vakasvika zvuru zvinomwe namazana matatu namakumi matatu navanomwe, vaiva navaimbi varume navakadzi vana mazana maviri namakumi mana navashanu.
\v 68 Mabhiza avo aiva namazana manomwe namakumi matatu namatanhatu; namahesera avo mazana maviri namakumi mana namashanu;
\v 69 makamera avo, mazana manomwe namakumi matatu namashanu; mbongoro dzavo zvuru zvitanhatu namazana manomwe namakumi maviri.
\p
\v 70 Vamwe vakuru vedzimba dzamadzibaba avo vakapa zvipo kuzobata basa. Mubati wakapa chivigiro chefuma madariki egoridhe ane chiuru chimwe, nembiya dzina makumi mashanu, nenguvo refu dzavapristi dzina mazana mashanu namakumi matatu.
\v 71 Vamwe vakuruwo vedzimba dzamadzibaba vakapa muchivigiro chefuma yokubata basa nayo, madariki egoridhe ane zvuru zvina makumi maviri, nepondo dzesirivha dzine zvuru zviviri namazana maviri.
\v 72 Vamwe vanhu vakapa madariki egoridhe ane zvuru zvina makumi maviri, nepondo dzesirivha dzine zvuru zviviri, nenguvo refu dzavapristi dzina makumi matanhatu nenomwe.
\v 73 Zvino vapristi, naVaRevhi, navarindi vemikova, navaimbi, navamwe vanhu, navaNetinimi, naVaIsraeri vese vakagara pamaguta avo.
