\c 32
\s Mashoko aErihu
\p
\v 1 Zvino varume ava vatatu vakaguma kupindura Jobho, nokuti waiva akarurama pameso pake.
\v 2 Zvino dzakapfuta hasha dzaErihu mwanakomana waBharakeri muBhuzi, werudzi rwaRami; hasha dzake ndokupfutira Jobho nokuti waizviti iye wakarurama kupfuura Mwari.
\v 3 Uye hasha dzake dzakapfutira shamwari dzake nhatu, nokuti vaiva vashaiwa mhinduro, zvakadaro vakapa Jobho mhosva.
\v 4 Zvino Erihu waiva akamirira Jobho pamashoko, nokuti vaiva vakuru kwaari pamazuva.
\v 5 Erihu paakaona kuti hapana mhinduro pamuromo wevarume ava vatatu, hasha dzake ndokupfuta.
\p
\v 6 Zvino Erihu mwanakomana waBharakeri muBhuzi wakapindura ndokuti: Ndiri mudiki pamazuva asi imwi muri vakuru; saka ndakazvidzora ndikatya kukuzivisai pfungwa yangu.
\v 7 Ndakati: Mazuva ngaataure, neuwandu hwemakore hudzidzise uchenjeri.
\v 8 Zvirokwazvo mweya urimo mumunhu, nekufema kweWemasimbaose kunovapa kunzwisisa.
\v 9 Havazi vakuru vakachenjera, kana vatana vanonzwisisa mutongo.
\v 10 Naizvozvo ndakati: Teererai kwandiri; neniwo ndicharatidza pfungwa yangu.
\v 11 Tarirai, ndakamirira mashoko enyu; ndakapa nzeve kukunzwisisa kwenyu, pamaitsvaka mashoko.
\v 12 Zvirokwazvo ndakateerera kwamuri, zvino tarirai, hakuna pakati penyu wakapwisa Jobho, wakapindura mashoko ake.
\v 13 Zvimwe mungati: Tawana uchenjeri, ndiMwari achamudzinga, kwete munhu.
\v 14 Asi haana kundirongedzera mashoko, uye nemashoko enyu handingamupinduri.
\v 15 Vakashamiswa, havachapinduri; vakabvisa manzwi kwavari.
\v 16 Zvino ndakamirira, asi havana kutaura, nokuti vakamira, havana kuzopindura.
\v 17 Neni ndichapindura chikamu changu, neni ndicharatidza pfungwa yangu.
\v 18 Nokuti ndizere nemashoko; mweya wedumbu rangu unondishungurudza.
\v 19 Tarirai, dumbu rangu rakaita sewaini isina kuvhurwa, sehombodo itsva richaparuka.
\v 20 Ndichataura, kuti ndiremudzwe; ndichashamisa miromo yangu ndigopindura.
\v 21 Ndirege hangu kugamuchira chiso chemunhu, uye handipi zita kumunhu.
\v 22 Nokuti handizivi kupa mazita; muiti wangu anondibvisa nekukurumidza.