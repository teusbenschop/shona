\c 11
\s Zofari anotuka Jobho, anomuraira kurega zvivi zvake nokutendeukira kuna Mwari
\p
\v 1 Ipapo Zofari muNaamati akapindura, akati,
\v 2 Ko mashoko mazhinji akadai haangapindurwi here? Munhu anoshoshoma angaruramisirwa here?
\v 3 Manyawi ako angafanira kunyaradza vanhu here? Kana uchidadira, hakuna ungakunyadza here?
\v 4 nekuti iwe unoti, Zvandinoparidza ndezvechokwadi, Ndakachena pamberi penyu.
\v 5 Asi, haiwa! Dai Mwari hake achitaura, Ashamise miromo yake pamusoro pako;
\v 6 Akuratidze zvakavanzwa zvokungwara, Kuti kuna mativi mazhinji. Uzive naizvozvo kuti Mwari anokangamwira zvimwe zvakaipa zvako.
\v 7 Unganzwisisa zvakadzika zvaMwari here? Ungakwanisa kunzwisisa iye waMasimbaose here?
\v 8 Zvakakwirira sokudenga; iwe ungaiteiko? Zvakadzika kupfuura hwiro; iwe ungaziveiko?
\v 9 Kureba kwazvo kunopfuura nyika, Uye upamhi hwazvo hunopfuura gungwa.
\v 10 Kana iye akapfuura, akapfigira mitongo, Akakokera vanhu kukutongwa, ndiani angamudzivisa?
\v 11 Nekuti iye anoziva vanhu venhema; Anoonawo zvakaipa, kunyange asingazvifungi.
\v 12 Asi munhu asakachenjera anoshaiwa kunzwisisa, Zvirokwazvo, munhu anozvarwa semhuru yembizi.
\v 13 Kana iwe ukaruramisa moyo wako, Ukatambanudzira maoko ako kwaari;
\v 14 Kana zvakaipa zviri muruoko rwako, uzviise kure, Kusarurama ngakurege kugara mumatende ako;
\v 15 Zvirokwazvo ipapo ungasimudza chiso chako, usine gwapa, Zvirokwazvo, uchasimba, usingatyi, chinhu.
\v 16 Nekuti uchakangamwa njodzi yako, Uchairangarira semvura yapfuura;
\v 17 Upenyu hwako huchavara kupfuura masikati makuru; Kunyange kune rima, kuchava samangwanani.
\v 18 Iwe uchasimba pamoyo, nekuti tariro ichavapo; Zvirokwazvo, ucharingaringa ndokuzorora hako wakachengetwa.
\v 19 Uchavata hako pasi, hakuna angakutyisa; Zvirokwazvo, vazhinji vachatsvaka kukufadza.
\v 20 Asi meso avakaipa achapera nokutarira, Vachashaiwa pokutizirapo, Tariro yavo ichava yokufa.
