\c 28
\s Njere ndedzaMwari ega
\p
\v 1 Zvirokwazvo pane mugodhi wesirivha, nenzvimbo yegoridhe pavanonatsa.
\v 2 Simbi inotorwa muvhu, nendarira inonyunguduswa \add pa\add*bwe.
\v 3 Anotarira rima mugumo, uye anotsvakisisa kusvika pakuperera kwese, mabwe erima nemumvuri werufu.
\v 4 Anopamura mugodhi kure nepanogara \add vanhu\add*, vanokanganikwa nerutsoka; vanorembera vachizeya uku nekuku \add kure\add* nevanhu.
\v 5 Nyika, mairi munobuda zvekudya, uye pasi payo pashanduka kuita semoto.
\v 6 Mabwe ayo inzvimbo yesafuri, uye ine guruva regoridhe.
\v 7 Nzira gondo raisingazivi, neziso rerukodzi harina kuiona.
\v 8 Imbwanana dzinozvikudza hadzina kuitsika; shumba inotyisa haina kupfuura nepo.
\v 9 Anotandavadzira ruoko rwake pabwe rakaoma, anopidigura makomo nemidzi \add yawo\add*.
\v 10 Anopamura migero pamabwe; neziso rake rinoona chose chinokosha.
\v 11 Anosunga nzizi dzirege kuvhinza; nezvakavanzika anobudisira pachiedza.
\p
\v 12 Asi uchenjeri huchawanikwa huchibvepi? Nenzvimbo yekunzwisisa iripi?
\v 13 Munhu haazivi urongwa hwahwo; uye hauwanikwi panyika yevapenyu.
\v 14 Udziku hunoti: Hahwusi mandiri; negungwa rinoti: Hahwusi pamwe neni.
\v 15 Goridhe haringapiwi pachinzvimbo chahwo, uye sirivha haingayerwi kuva mutengo wahwo.
\v 16 Hahwungaenzaniswi negoridhe reOfiri, neonikisi inokosha nesafiri.
\v 17 Goridhe negirazi hazvingaenzani nahwo; uye \add hahwu\add*ngatsinhaniswi nemudziyo wegoridhe rakanatswa.
\v 18 Korari nekiristari hazvingarangarirwi, nokuti mutengo weuchenjeri uri pamusoro pemabwe anokosha.
\v 19 Topazi yeItiyopiya haingaenzani nahwo; haungaenzaniswi negoridhe rakanatswa.
\v 20 Zvino uchenjeri hwunobvepi? Nenzvimbo yekunzwisisa iripi?
\v 21 Zvahwakavanzwa kubva pameso evapenyu vese, nekuvigwa kushiri dzekumatenga.
\v 22 Kuparadza nerufu zvakati: Takanzwa nenzeve dzedu mukurumbira wahwo.
\v 23 Mwari anonzwisisa nzira yahwo, uye iye anoziva nzvimbo yahwo.
\v 24 Nokuti iye anotarira kumigumo yenyika, anoona pasi pematenga ose;
\v 25 kuitira mhepo uremu, uye anoyera dzimvura nechiyero.
\v 26 Paanenge aitira mvura chirevo, nemheni yemutinhiro nzira.
\v 27 Panguva iyo akahwuona, ndokuhwududzira; akahwugadzirira, nekuhwunzverawo.
\v 28 Zvino wakati kumunhu: Tarira, kutya Ishe, ihwu uchenjeri; nekubva pazvakaipa kunzwisisa.