\c 27
\s Jobho anopamhidza kuti haana mhosva, vatadzi vanorohwa havo, asi iye haarohwi nekuda kwemhosva
\p
\v 1 Zvino Jobho wakapfuura kusimudzira dimikira rake ndokuti:
\p
\v 2 \add Na\add*Mwari mupenyu, wakabvisa mutongo wangu, neWemasimbaose, wakarwadzisa mweya wangu;
\v 3 zvirokwazvo nguva yose mweya wangu u\add chi\add*ri mandiri, nemweya waMwari uri mumhino dzangu;
\v 4 zvirokwazvo miromo yangu haingatauri zvakaipa, uye rurimi rwangu harwurevi unyengeri.
\v 5 Ngazvive kure neni kuti nditi makarurama; kusvika ndapera handingabvisi uchokwadi hwangu kwandiri.
\v 6 Ndinobatirira pakururama kwangu, uye handikuregi; moyo wangu haungatuki pamazuva angu.
\p
\v 7 Muvengi wangu ngaave sewakaipa, neanondimukira seasina kururama.
\v 8 Nokuti tariro yeasingatyi Mwari chii, kana agurwa, Mwari paanovhomora mweya wake?
\v 9 Mwari achanzwa kuchema kwake here kana dambudziko rauya paari?
\v 10 Achazvifadza here mune Wemasimbaose? Achadana Mwari nenguva dzose here?
\v 11 Ndichakudzidzisai neruoko rwaMwari; zviri kune Wemasimbaose handingavanzi.
\v 12 Tarirai imwi mese makaona; zvino sei seizvi makashaya maturo zvekushaya maturo?
\v 13 Uyu mugove wemunhu wakaipa kuna Mwari, nenhaka yevavhundusi \add ya\add*vachagamuchira kuna Wemasimbaose.
\v 14 Kana vana vake vachiwanda, ndezvemunondo; uye zvizvarwa zvake hazvingaguti chingwa.
\v 15 Vasiiwa vake vachavigwa pakufa, nechirikadzi dzake hadzingachemi misodzi.
\v 16 Kunyange akadurikidza sirivha seguruva, achigadzira chipfeko sevhu;
\v 17 angagadzirira, asi wakarurama acha\add zvi\add*fuka, uye asina mhosva achagova sirivha.
\v 18 Anovaka imba yake sechipfukuto, nesechirindo murindi chaanoita.
\v 19 Anorara pasi wakafuma, asi haaunganidzwi; anozarura meso ake, asi haachipo.
\v 20 Zvityiso zvichamubata semvura; dutu remhepo rinomuba usiku.
\v 21 Mhepo yekumabvazuva inomutora, iye ndokuenda; inomupeperesa abve panzvimbo yake.
\v 22 Nokuti achapotsera pamusoro pake asingaregi; achatiza zvekutiza kubva paruoko rwake.
\v 23 \add Vanhu\add* vacharova maoko avo pamusoro pake, nekumuridzira nyere abve panzvimbo yake.