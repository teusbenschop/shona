\c 17
\s Vanhu havamunzwisisi, saka Jobho anokumbira kuti Mwari amururamisire
\p
\v 1 Mweya wangu wapera, mazuva angu adzima, Hwiro hunondimirira.
\v 2 Zvirokwazvo, vanondiseka vaneni; Ziso rangu rinoramba richiona kutsamwa kwavo.
\v 3 Zvino ndipikirei, muve rubatso rwangu kwamuri; Ndianiko achabatana maoko neni?
\v 4 nekuti makavanzira moyo yavo kunzwisisa; Naizvozvo hamungavakudzi.
\v 5 Iye, anokwirira shamwari dzake kuti dzitapwe, Meso avana vake achapera.
\v 6 Iye akandiita shumo pakati pavanhu; Ndinosemwa pachena.
\v 7 Ziso rangu harichaoni nemhaka yokuchema, Mitezo yangu yose yafanana nomumvuri.
\v 8 Vanhu vakarurama vachakanuka nazvo, Asine mhaka achamukira vasingadi Mwari.
\v 9 Kunyange zvakadaro wakarurama acharambira panzira yake, Uye ana maoko akanaka acharamba achisimba.
\v 10 Asi imwi mose dzokai, muuye zvino; nekuti handingawani munhu akangwara pakati penyu.
\v 11 Mazuva angu apfuura, zvandaivavarira zvakona, Iyo mifungo yomoyo wangu.
\v 12 Vanoisa rima pachinambo chechiedza; chiedza chiri pedo pamberi perima.
\v 13 Kana ndine tariro, Sheori ndiyo imba yangu; Ndakawadza nhovo yangu murima;
\v 14 Ndakati kuhwiro, Ndiwe baba vangu; Nokuhonye, Ndiwe mai vangu nehanzvadzi yangu;
\v 15 Zvino tariro yangu iripiko? Kana iri tariro yangu, ndianiko angaiona?
\v 16 Ichaburukira kumazariro eSheori, Kana zororo yavapo paguruva.
