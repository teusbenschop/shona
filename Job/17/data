\c 17
\s Vanhu havamunzwisisi, saka Jobho anokumbira kuti Mwari amururamisire
\p
\v 1 Mweya wangu wapera, mazuva angu adzima, bwiro hunondimirira.
\v 2 Zvirokwazvo, vanondiseka vaneni; ziso rangu rinoramba richiona kutsamwa kwavo.
\v 3 Zvino ndipikirei, muve rubatso rwangu kwamuri; ndianiko achabatana maoko neni?
\v 4 Nokuti makavanzira moyo yavo kunzwisisa; naizvozvo hamungavakudzi.
\v 5 Iye, anokwirira shamwari dzake kuti dzitapwe, meso avana vake achapera.
\v 6 Iye akandiita shumo pakati pavanhu; ninosemwa pachena.
\v 7 Ziso rangu harichaoni nemhaka yokuchema, mitezo yangu yese yafanana nomumvuri.
\v 8 Vanhu vakarurama vachakanuka nazvo, asine mhaka achamukira vasingadi Mwari.
\v 9 Kunyange zvakadaro wakarurama acharambira panzira yake, uye ana maoko akanaka acharamba achisimba.
\v 10 Asi imwi mese dzokai, muuye zvino; nokuti handingawani munhu akangwara pakati penyu.
\p
\v 11 Mazuva angu apfuura, zvandaivavarira zvakona, iyo mifungo yomoyo wangu.
\v 12 Vanoisa rima pachinambo chechiedza; chiedza chiri pedo pamberi perima.
\v 13 Kana ndine tariro, Sheori ndiyo imba yangu; ndakawadza nhovo yangu murima.
\v 14 Ndakati kuhwiro: Ndiwe baba vangu; nokuhonye: Ndiwe mai vangu nehanzvadzi yangu.
\v 15 Zvino tariro yangu iripiko? Kana iri tariro yangu, ndianiko angaiona?
\v 16 Ichaburukira kumazariro eSheori, kana zororo yavapo paguruva.