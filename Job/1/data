\c
\s Jobho munhu akarurama
\p
\v 1 Kwakanga kuno munhu panyika yeUzi, ainzi Jobho; munhu uyu aka­nga akakwana, akarurama, aitya Mwari achinzvenga zvakaipa
\v 2 Iye wakabereke­rwa vanakomana vanomwe navakunda vatatu.
\v 3 Uye pfuma yake yakasvika ma­kwai ane zviuru zvinomwe, nengamera zviuru zvitatu, nemombe dzakaringana majoko ana mazana mashanu, namakadzi embongoro ana mazana mashanu, nava­nhu vazhinji paimba yake; naizvozvo munhu uyu akanga ari mukuru pakati pavana vamabvazuva.
\v 4 Vanakomana vake vaisienda ku­ndoita mutambo paimba yomumwe no­mumwe wavo pazuva rake; vaituma kundodana hanzvadzi dzavo nhatu kuzo­dya nokunwa navo.
\v 5 Zvino kana ma­zuva okutamba kwavo apera Jobho ai­tuma nhume kuvadana vanatswe, zvino iye ndokumuka mangwanani, ndokupisa zvipiriso zvinopiswa zvaivaringanira vose; nokuti Jobho wakati, "Zvimwe vanakomana vangu vakatadza, vaka­shora Mwari pamwoyo yavo;" Jobho aisidaro nguva dzose.
\s Satani anotenderwa kuedza Jobho
\v 6 Zvino rimwe zuva vanakomana va­Mwari vakati vachindomira pamberi pa­Jehovha, Satani akasvikawo pakati pavo.
\v 7 Jehovha akati kuna Satani, "Wabve­piko?" Satani akapindura Jehovha, akati, "Ndabva pakupota-pota nenyika, napaku­famba-famba pairi."
\v 8 Jehovha akati kuna Satani, "Wache­rekedza muranda wangu Jobho here? Nokuti hakuna munhu akafanana naye panyika, munhu akakwana, akarurama, anotya Mwari, achinzvenga zvakaipa."
\v 9 Ipapo Satani akapindura Jehovha, akati, "Jobho anotya Mwari pasina hcre?
\v 10 Hamuna kumupoteredza here noru­mhanda, iye neimba yake, nezvose zvaa­nazvo, pamativi ose? Makaropafadza ma­basa amaoko ake, uye pfuma yake yakawanda panyika.
\v 11 "Asi tambanudzai henyu ruoko rwenyu, zvino, murove zvose zvaanazvo, ipapo iye achakushorai pachena."
\v 12 Jehovha akati kuna Satani, "Ta­rira, zvose zvaanazvo zviri paruoko rwako; asi usatambanudzira ruoko rwako kwaari." Naizvozvo Satani akabva pa­mberi paJehovha.
\v 13 Zvino rimwe zuva vanakomana vake navanasikana vake vakati vachidya nokunwa waini pairnba yomukuru wavo,
\v 14 nhume ikasvika kuna Jobho, ikati, "Mombe dzakanga dzichirima, nembo­ngoro dzichichera kurutivi rwadzo,
\v 15 vaSabea vakadziwira, ndokudzitora, navafudziwo vakavauraya neminondo inopinza; ini ndoga ndakapukunyuka, ndauya kuzokuudzai."
\v 16 Iye akati achitaura, mumwe aka­svikawo, akati, "Moto waMwari waka­bva kudenga, ukapisa makwai navafudzi, ukavapedza; ini ndoga ndapukunyuka, ndauya kuzokuudzai."
\v 17 Iye akati achitaura, mumwe aka­svikawo, akati, "VaKaradhea vakaita ma­poka matatu, vakawira ngamera, vakadzi­tora, navafudziwo vakavauraya neminondo inopinza; ini ndoga ndapuku­nyuka, ndauya kuzokuudzai."
\v 18 Iye akati achitaura, mumwe aka­svikawo, akati, "Vanakomana venyu navanasikana venyu vakanga vachidya nokunwa waini mumba momukuru wavo,
\v 19 dutu guru ndokubva kurutivi rwerenje, ndokurova pamusoro pavana, vakafa; ini ndoga ndapukunyuka, ndauya kuzokuudzai."
\v 20 Ipapo Jobho akasimuka, akabva­rura nguo yake, akaveura vhudzi rake akazviwisira pasi, akanamata,
\v 21 akati, "Ndakabuda mumimba mamai vangu ndiri mushwi, ndichadzokerapo ndiri muhwi; Jehovha akapa, Jehovha waka­tora, zita raJehovha ngarikudzwe."
\v 22 pa_ zvinhu izvi zvose Jobho haana kutadza, haana kuti Mwari akaita noupenzi.
