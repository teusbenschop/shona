\c 40
\s Mhinduro yaJobho
\p
\v 1 Zvino Jehovha wakapindura Jobho ndokuti:
\p
\v 2 Anopikisana neWemasimbaose anga\add mu\add*raira here? Anoshoora Mwari ngaapindure.
\p
\v 3 Zvino Jobho wakapindura Jehovha ndokuti:
\p
\v 4 Tarirai, ndakaderera; ndingakupindurai chii? Ruoko rwangu ndaisa pamuromo wangu.
\v 5 Ndakataura kamwe, asi handingapinduri; hongu kaviri, asi handingaendereri mberi.
\p
\v 6 Zvino Jehovha wakapindura Jobho kubva muchamupupuri ndokuti:
\p
\v 7 Sunga chiuno chako ikozvino semurume; ndichakubvunza, zvino uchandizivisa.
\v 8 Uchaparadza mutongo wangu here? Ungandirasa kuti uve wakarurama here?
\v 9 Uye une ruoko saMwari here? Kana ungatinhira nenzwi here saiye?
\v 10 Ikozvino zvishongedze neukuru nerukudzo; uye uzvipfekedze neruremekedzo nekubwinya.
\v 11 Paradzira hasha dzekutsamwa kwako, ugotarisa wose anozvikudza, ugomuninipisa.
\v 12 Tarira wose anozvikudza, umuderedze. Zvino tsikira pasi vakaipa panzvimbo yavo.
\v 13 Uvavige pamwe chete paguruva; sunga zviso zvavo pakavanda.
\v 14 Zvino ipapo ndichareurura kwauri, kuti ruoko rwako rwerudyi rungakuponesa.
\v 15 Tarira hako mvuu, yandakaita pamwe newe; inodya uswa senzombe.
\v 16 Tarira hako, simba rayo riri muchiuno chayo; uye kugwinya kwayo kuri pamakakava edumbu rayo.
\v 17 Inotsvikidza muswe wayo semusidhari; marunda ezvidya zvayo akarukwa-rukwa.
\v 18 Mapfupa ayo ipombi dzendarira; mbabvu dzayo dzakaita semazariro ematare.
\v 19 Ndiyo yekutanga yenzira dzaMwari; muiti wayo anoswededza munondo wayo.
\v 20 Nokuti makomo anoivigira zvekudya, panotamba mhuka dzose dzesango.
\v 21 Inorara pasi pemiti yemirotusi, pakavanda petsanga nepaguvi.
\v 22 Miti yemirotusi inoifukidza \add ne\add*mumvuri wayo; mikonachando yerukova inoipoteredza.
\v 23 Tarira, rwizi rwunomanikidza, haikurumidzi; ine chivimbo kunyange Joridhani rwuchibudira kumuromo wayo.
\v 24 \add Pane\add* angaibata here nemeso ayo? Angaibaya mhino nemusungo?