\c 5
\s Ibenzi roga rinomukira Mwari, asi Mwari akanaka, saka tinofanira kugamuchira zvose zvaanotipa
\p
\v 1 Zvino chidana hako; panomumwe angakupindura here?
\v 2 nekuti kutsamwa kunouraya benzi, Uye shungu dzinoparadza asina zivo.
\v 3 Ndakaona benzi richiita midzi; Asi pakarepo ndakatuka nzvimbo yaro.
\v 4 Vana varo havatongoponeswi, Vanopwanyiwa musuo; Hapana anovarwira.
\v 5 Zvaakacheka zvinodyiwa navane nzara, Vanozvitora kunyange napakati pemhinzwa; Vane nyota vanomwa fuma yavo.
\v 6 Nekuti kutambudzika hakubudi paguruva. Uye nhamo haibvi pasi.
\v 7 Asi munhu anoberekerwa nhamo, Sebaribari dzomoto dzinokwira kumusoro.
\v 8 Asi kana ndirini, ndaitsvaka Mwari, Ndaiisa mhosva yangu kuna Mwari;
\v 9 Iye anoita zvinhu zvikuru zvisinganzverwi; Zvinhu zvinoshamisa zvisingaverengwi;
\v 10 Iye anonisa mvura panyika, Anotuma mvura paminda;
\v 11 Ndiye anokwiridza vakaderera; Vanochema vanokundiswa.
\v 12 Anokanganisa mano avanyepedzeri, Maoko avo arege kuita zvavakanga vachida kuita.
\v 13 Vakachenjera anovabata pamano avo, Nokurangana kwavasakarurama kunoputsirwa pasi.
\v 14 Vanosangana nerima masikati. Vanotsvanzvadzira masikati makuru sapausiku.
\v 15 Asi iye anorwira paminondo yemiromo yavo, Anorwira anoshaiwa pamaoko avane simba.
\v 16 Saka murombo ane tariro, Kuipa kunozvifumbira murumo.
\v 17 Tarirai, munhu, anorairwa naMwari, ano mufaro; Saka usazvidza kuranga kowaMasimbaose.
\v 18 Nekuti iye anokuvadza, ndokusungazve vanga, Unopwanya, maoko ake ndokupodzazve.
\v 19 Iye achakurwira panjodzi nhanhatu; Kunyange panomwe hakuna chakaipa chingakubata.
\v 20 Panzara achakudzikunura parufu; Napakurwa achakudzikunura pasimba romunondo.
\v 21 Iwe uchavanziwa pakurohwa norurimi; Haungatyi kuparadza kana kuchisvika.
\v 22 Uchaseka kuparadza nokushaiwa; Haungatyi zvikara zvenyika.
\v 23 Nekuti iwe uchaita sungano namabwe esango; Zvikara zvesango zvichaita rugare newe.
\v 24 Iwe uchaziva kuti tende rako rino rugare; Uchandotarira zvipfuwo zvako, ukasashaiwa chimwe chazvo.
\v 25 Uchazivawo kuti vana vako vachawanda, Navazukuru vako vachaita souswa bwenyika.
\v 26 Uchasvika pahwiro hwako wakwegura kwazvo, Sechisote chezviyo chinosvika panguva yacho.
\v 27 Tarira izvozvi takazvinzvera, ndizvozvo; Chizvinzwa, uzvizive iwe umene.
