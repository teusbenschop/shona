\c 3
\s Vatungamiriri vavanhu vanotukwa naJehovha
\p
\v 1 Ini ndakati: Chinzwai henyu, imwi vakuru vaJakove, navabati veimba yaIsraeri. Ko hamuzaifanira kuziva kururamisira vanhu here?
\v 2 Iyemi, munovenga zvakanaka, muchida zvakaipa, munovhiya vanhu ganda ravo, muchibvambura nyama yavo pamapfupa avo;
\v 3 imi, munodyawo nyama yavanhu vangu, muchisvuura ganda ravo, munovhuna mapfupa avo, muchiaguranya seehari, senyama iri mugate.
\v 4 Ipapo vachadana kuna Jehovha, asi haangavapinduri; nokuvavanzira chiso chake nenguva iyo, nokuda kwezvakaipa zvavakaita pamabasa avo.
\p
\v 5 Zvanzi naJehovha pamusoro pavaporofita, vakatsausa vanhu vangu, vanoruma nameno avo, vachidana vachiti: Rugare! Asi asingaisi chinhu mumiromo yavo, vanomumukira hondo.
\v 6 Naizvozvo muchasvikirwa nousiku, kuti murege kuva nechamunoona; muchava nerima, kuti murege kuuka; zuva richavirira vaporofita, chiedza chamasikati chichavasvibira.
\v 7 Vaoni vachanyadziswa, navauki vachakanganiswa; zvirokwazvo, vese vachapfumbira ndebvu dzavo, nokuti hakune mhinduro inobva kuna Mwari.
\p
\v 8 Asi zvirokwazvo ndizere nesimba pamwe chete noMweya waJehovha, nokutonga nokutsunga, kuti ndiparidzire Jakove kudarika kwavo, uye Israeri zvivi zvavo.
\v 9 Chinzwai henyu chinhu ichi, imwi vakuru veimba yaJakove, navabati viemba munosema kururamisa, nokuminamisa zvese zvakarurama.
\v 10 Munovaka Ziyoni neropa, uye Jerusarema nezvakaipa.
\v 11 Vakuru varo vanotamba mhaka kuti vapiwe zvipo, vapristi varo vanodzidzisa kuti vapiwe mubairo, vaporofita varo vanouka kuti vapiwe mari; kunyange zvakadaro vanosendamira kuda Jehovha vachiti: Ko Jehovha haasi pakati pedu here? Hatingawirwi nezvakaipa.
\v 12 Naizvozvo Ziyoni richarimwa somunda nemhaka yenyu, Jerusarema richaitwa mirwi yamabwe, uye gomo reimba yaJehovha senzvimbo dzakakwirira dzokudondo.