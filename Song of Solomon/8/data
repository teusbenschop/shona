\c 8
\p
\v 1 Aiwa, dai wakange wakaita sehanzvadzi yangu, akanwa mazamu amai vangu! Dai ndakuwana panze, ndakutsvoda; zvirokwazvo, hakuna aindishora.
\v 2 Ndaienda newe, ndikakuisa mumba mamai vangu ivo vandidzidzise; ndaikupa waini yakavhenganiswa nezvinonhuhwira kuti uimwe, nomukumbi wamapomegiranati angu.
\v 3 Ruoko rwake rworuboshwe ngaruve pasi pomusoro wangu, ruoko rwake rworudyi ngarundimbundikire.
\v 4 Ndinokupikirai, imwi vakunda veJerusarema, kuti murege kupfutidza kana kumutsa rudo kusvikira ada amene.
\p
\v 5 Ndianiko uyo anokwira achibva kurenje, akasendamira pamudiwa wake? Pasi pomuapuri ndipo pandakakumutsa; ndipo pakakutamburira mai vako, ndipo pavakakutamburira, ivo vakakubereka.
\p
\v 6 Ndishonge sechisimbiso pamoyo pako, sechisimbiso paruoko rwako; nokuti rudo rune simba sorufu; godo rinokuvadza seSheori; kupisa kwaro ndiko kupisa komoto, murazvo chaiwo waJehovha.
\v 7 Mvura zhinji haigoni kudzima rudo; nzizi hadzingarubitirisi; kunyange munhu akapa fuma yese yeimba yake kuti awane rudo, angazvidzwa chose.
\p
\v 8 Tine chinin'ina, chigere kuva namazamu; tichadiniko nechinin'ina chedu nezuva raachakumbirwa?
\v 9 Kana ari rusvingo, tichavaka pamusoro pake kashongwe kesirivheri kana ari mukova, tichamukomberedza namapuranga emisidhari.
\p
\v 10 Ini ndaiva rusvingo, mazamu angu akaita shongwe dzarwo; panguva iyo ndakava pamberi pake somunhu akawana rugare.
\v 11 Soromoni akange ano munda wemizambiringa paBhaarihamoni, akaisa munda uyo kuvatariri; umwe neumwe aifanira kumuvigira masirivha ane gumi ramazana pamusoro pezvibereko zvawo.
\v 12 Munda wangu wemizambiringa, iwo wangu, uri pamberi pangu; iwe Soromoni, uchapiwa gumi ramazana, navanochengeta zvibereko zvawo vachapiwa mazana maviri.
\p
\v 13 Iwe, unogara muminda, shamwari dzako dzinoteerera inzwi rako; nditendere ini ndirinzwewo.
\p
\v 14 Kurumidza, mudiwa wangu, uve semharapara kana mwana wenondo pamusoro pamakomo ezvinonhuhwira.