\c 8
\p
\v 1 Dai iwe wakaita sehanzvadzi yangu, yakanwa mazamu amai vangu! Dai ndaikuwana panze, ndaikutsvoda; zvirokwazvo havazaindishora.
\v 2 Ndaikutungamirira, ndikakupinza mumba mamai vangu; vaindidzidzisa; ndaikunwisa zvewaini yakaiswa zvinonhuhwira, zvemuto wemapomegiranati angu.
\v 3 Ruoko rwake rweruboshwe rwuri pasi pemusoro wangu, uye rudyi rwake rwunondimbundikira.
\v 4 Ndinokupikisai, vakunda veJerusarema, kuti musabvongodza kana kumutsa rudo kusvika rwada.
\p
\v 5 Ndiyani uyu anokwira kubva kurenje, akasendama pamudiwa wake? Ndakakumutsa pasi pemiti wemuapuri; ndipo mai vako pavakakutamburira, ndipo pavaka\add ku\add*tamburira ivo vakakubereka.
\p
\v 6 Ndiise sechisimbiso pamoyo wako, sechisimbiso paruoko rwako; nokuti rudo rune simba serufu; godo rine utsinye seguva; mazimbe aro mazimbe emoto, murazvo une simba.
\v 7 Mvura zhinji haigoni kudzima rudo; uye mafashame haangarwukukuri. Kana munhu akapa fuma yose yeimba yake nekuda kwerudo, vangaizvidza zvekuizvidza.
\p
\v 8 Tine hanzvadzi diki, uye isina mazamu; tichaiitirei hanzvadzi yedu pazuva richataurwa nezvake?
\v 9 Kana ari rusvingo, tichavaka pamusoro pake nhare yesirivha; uye kana ari mukova, tichamukomberedza nemapuranga emusidhari.
\p
\v 10 Ini ndaiva rusvingo, uye mazamu angu akaita sedzishongwe; panguva iyo ndakava pameso ake seawana rugare.
\v 11 Soromoni waiva nemunda wemizambiringa paBhaari-Hamoni; wakapa munda wemizambiringa kuvachengeti; umwe neumwe waiuya nezvezvibereko zvawo, makobiri esirivha gumi remazana.
\v 12 Munda wangu wemizambiringa, iwo wangu, uri pamberi pangu; iwe Soromoni, gumi remazana nderako; nemazana maviri ndeevachengeti vezvibereko zvawo.
\p
\v 13 Iwe unogara mumabindu, shamwari dzinoteerera inzwi rako; ndinzwise\add wo iro\add*.
\p
\v 14 Kurumidza, mudiwa wangu, uve iwe semharapara kana mhuru yenondo pamusoro pemakomo ezvinonhuhwira.
