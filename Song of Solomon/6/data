\c 6
\p
\v 1 Wakaendepi mudiwa wako, iwe wakanaka pakati pevakadzi? Wakatendeukirepi mudiwa wako, kuti timutsvake pamwe newe?
\v 2 Mudiwa wangu wakaburukira kubindu rake, kundima dzezvinonhuhwira, kunofura mumabindu, nekuunganidza maruva.
\v 3 Ini ndiri wemudiwa wangu; uye mudiwa wangu ndewangu; anofura pakati pemaruva.
\p
\v 4 Wakanaka, shamwarikadzi yangu, seTiriza, unoyevedza seJerusarema, unotyisa se\add hondo ine\add* mireza.
\v 5 Bvisa meso ako kwandiri, nokuti iwo anondikunda. Vhudzi rako rakaita seboka rembudzi dzinoburuka kubva kuGiriyadhi.
\v 6 Mazino ako akaita seboka remakwayana anokwira kubva pakushambidzwa, nokuti rimwe nerimwe rawo rinobereka mapatya, uye hapana rakafirwa pakati pawo.
\v 7 Zvavovo zvako zvakaita sechimedu chepomegiranati mukati mechifukidzo chako.
\v 8 Pane madzihosi makumi matanhatu, nevarongo makumi masere, nemhandara dzisingaverengeki.
\v 9 Njiva yangu ndeimwe, wakakwana wangu, ndiye umwe ega wamai vake; ndiye wakachena wewakamubereka. Vakunda vakamuona, vakamuti wakaropafadzwa; madzihosi nevarongo, vakamurumbidza.
\p
\v 10 Ndiyani uyu anotsikitsira semambakwedza, wakanaka semwedzi, wakachena sezuva, anotyisa se\add hondo ine\add* mireza?
\p
\v 11 Ndakaburukira kubindu renzungu, kuona mabukira mumupata, kuona kana muzambiringa uchibuka, mapomegiranati anotunga.
\v 12 Handina kuziva, mweya wangu wakandimisa \add pa\add*ngoro dzeumambo dzevanhu vekwedu.
\p
\v 13 Dzoka, dzoka, muShuramiti; dzoka, dzoka, zvino tichakuyeva. Munoyeverei muShuramiti, sekutamba kwehondo mbiri?
