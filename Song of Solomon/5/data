\c 5
\s Kupindura kwechikomba
\p
\v 1 Ndapinda mubindu rangu, hanzvadzi yangu, mwenga; ndatanha mura yangu pamwe nezvinonhuhwira zvangu; ndadya zinga reuchi hwangu pamwe neuchi hwangu; ndanwa waini yangu pamwe nemukaka wangu. Idyai, shamwari dzangu; inwai, zvirokwazvo inwai zvikuru, vadiwa.
\p
\v 2 Ndakarara, asi moyo wangu wakamuka; inzwi remudiwa wangu rinogogodza \add richiti\add*: Ndizarurire, hanzvadzi yangu, shamwarikadzi yangu, njiva yangu, wakakwana wangu; nokuti musoro wangu uzere dova, mhotsi dzangu nemadonhedza eusiku.
\v 3 Ndabvisa nguvo refu yangu; ndingaipfeka sei? Ndashambidza tsoka dzangu; ndingadzisvibisa sei?
\v 4 Mudiwa wangu wakapinza ruoko rwake nepaburi \add regonhi\add*, zvino ura hwangu hwaiva mukusagadzikana nekuda kwake.
\v 5 Ini ndakasimuka kuzarurira mudiwa wangu; uye maoko angu akadonha mura*, neminwe yangu mura inoyerera, pazvibato zvechizarira.
\v 6 Ini ndakazarurira mudiwa wangu; asi mudiwa wangu waiva atendeuka akapfuura. Mweya wangu wakabuda paakataura; ndakamutsvaka asi handina kumuwana; ndakamudana asi haana kundipindura.
\v 7 Varindi vanotenderera muguta vakandiwana; vakandirova, vakandikuvadza; vachengeti vemasvingo vakasimudza kwiriti yangu kubva pandiri.
\v 8 Ndinokupikisai, imwi vakunda veJerusarema, kana mukawana mudiwa wangu, muchamuudzei? Kuti ndinorwara rudo.
\p
\v 9 Mudiwa wako anopfuura \add umwe\add* mudiwa nei, iwe, wakanaka pakati pevakadzi? Mudiwa wako anopfuura \add umwe\add* mudiwa nei, zvaunotipikisa saizvozvo?
\p
\v 10 Mudiwa wangu wakachena uye mutsvuku, anoonekwa pakati pemazana gumi.
\v 11 Musoro wake igoridhe rakaisvonaka; mhotsi dzake mapazi, itema segunguvo.
\v 12 Meso ake akaita senjiva pahova dzemvura, akashambidzwa mumukaka, akarongedzwa zvakanaka.
\v 13 Matama ake akaita sendima yemiti inonhuhwira, \add se\add*matutu ezvifafaidzo zvinobudisa mweya unonhuhwira. Miromo yake maruva anodonha mura inoyerera.
\v 14 Maoko ake akaita \add se\add*pombi dzegoridhe dzakazadzwa nebheriri*; dumbu rake inyanga yenzou inoonekwa, yakafukidzwa nesafiri*.
\v 15 Makumbo ake imbiru dzemabwe machena, dzakateiwa pazvigadziko zvegoridhe rakaisvonaka; kuonekwa kwake kwakaita seRebhanoni, rakasanangurwa semisidhari.
\v 16 Muromo wake unotapira kwazvo. Zvirokwazvo zvose zvake zvinoshuvika kwazvo. Uyu mudiwa wangu, uye uyu ishamwari yangu, vakunda veJerusarema.