\c 2
\nb
\v 1 Ndiri furauzi reSharoni, ruva remumapani.
\p
\v 2 Seruva pakati peminzwa, wakadaro mudiwasikana wangu pakati pevakunda.
\p
\v 3 Semuti wemuapuri pakati pemiti yemudondo, wakadaro mudiwa wangu pakati pevanakomana. Ndakagara mumumvuri wake ndikafara kwazvo; uye chibereko chake chinotapira pamukanwa wangu.
\v 4 Wakandiisa kuimba yewaini; uye mureza wake pamusoro pangu rudo.
\v 5 Nditsigirei nezvingwa zvezvibereko zvemuzambiringa zvakaomeswa, ndisimbisei nemaapuri; nokuti ndinorwara nerudo.
\v 6 Ruoko rwake rweruboshwe rwuri pasi pemusoro wangu; uye ruoko rwake rwerudyi rwunondimbundikira.
\v 7 Ndinokupikisai, vakunda veJerusarema, nemharapara kana nenondo dzesango, kuti musabvongodza kana kumutsa rudo kusvika rwada.
\p
\v 8 Inzwi remudiwa wangu! Tarirai iye anouya, achikwakuka pamusoro pemakomo, achiuruka pamusoro pezvikomo.
\v 9 Mudiwa wangu wakaita semharapara kana mhuru yenondo; tarirai, wakamira seri kwerusvingo rwedu; achidongorera pamahwindo; anozviratidza pazvitanda zvemahwindo.
\v 10 Mudiwa wangu wakapindura akati kwandiri: Simuka iwe, shamwarikadzi yangu, wakanaka wangu, iwe hande!
\v 11 Nokuti, tarira, chando chapfuura; mvura yapera, iyo yaenda.
\v 12 Maruva oonekwa panyika; nguva yekuimba yasvika, neinzwi renjiva rinonzwikwa panyika yedu.
\v 13 Muti wemuonde waibvisa maonde awo mambishi, uye mizambiringa \add ine\add* maruva yobudisa kunhuhwira. Simuka iwe, shamwarikadzi yangu, wakanaka wangu, iwe hande!
\p
\v 14 Njiva yangu, mumikaha yedombo, pakavanda pemawere; ndionese chiso chako, ndinzwise inzwi rako; nokuti inzwi rako rinotapira, uye chiso chako chakanaka.
\v 15 Tibatirei makava, makava madiki, mharadzi dzeminda yemizambiringa; nokuti minda yedu yemizambiringa yava nemaruva.
\v 16 Mudiwa wangu ndewangu, neni ndiri wake; anofudza pakati pemaruva.
\v 17 Kusvika ava mambakwedza, nemimvuri yatiza, dzoka, mudiwa wangu, iwe uve semharapara kana semhuru yenondo pamusoro pemakomo eBheteri.