\c 20
\s Shebha anomukira Dhavhidhi
\p
\v 1 Zvino zvakaitika ipapo kuti kuvepo munhu waBheriari, zita rake raiva Shebha mwanakomana waBhikiri, muBhenjamini\x + Det. 13.13.\x*. Zvino wakaridza hwamanda ndokuti: Hatina mugove kuna Dhavhidhi, uye hatina nhaka kumwanakomana waJese\x + 19.43.\x*; munhu umwe neumwe kutende rake, Israeri\x + 20.22. 1 Madz. 12.16. 2 Makor. 10.16.\x*.
\v 2 Naizvozvo munhu wose wekwaIsraeri wakakwira kubva shure kwaDhavhidhi kutevera Shebha mwanakomana waBhikiri; asi vanhu vekwaJudha vakanamatira kuna mambo wavo, kubva paJoridhani kusvika paJerusarema.
\p
\v 3 Zvino Dhavhidhi wakasvika kumba kwake paJerusarema; mambo ndokutora vakadzi gumi, varongo vaaiva asiya kuti varinde imba, ndokuvaisa muimba yakachengetwa, ndokuvariritira, asi haana kupinda kwavari\x + 15.16. 16.21,22.\x*. Naizvozvo vaiva vakapfigirwa kusvika pazuva rekufa kwavo, vachirarama pauchirikadzi.
\v 4 Zvino mambo wakati kuna Amasa\x + 19.13. 17.25.\x*: Ndidanire varume vaJudha \add mu\add*mazuva matatu; newe uvepo pano.
\v 5 Amasa ndokuenda kunodanira pamwe Judha, asi wakanonoka kudarika nguva yakatarwa yaaiva amutarira iye.
\v 6 Zvino Dhavhidhi wakati kuna Abhishai: Ikozvino Shebha mwanakomana waBhikiri achatiitira zvakaipa kupfuura Abhusaromu. Iwe tora varanda vashe wako, umudzingirire shure, zvimwe angazviwanira maguta akashoshewa, ndokuzvinunura \add kubva\add* pameso edu\x + 11.11.\x*.
\v 7 Zvino kwakabuda shure kwake varume vaJoabhu, nevaKereti, nevaPereti, nevarume vose veumhare, ndokubuda muJerusarema kudzingirira shure Shebha mwanakomana waBhikiri\x + 20.23. 15.18.\x*.
\v 8 Vakati vava pabwe guru raiva paGibhiyoni, Amasa wakapinda pamberi pavo. Zvino Joabhu waiva akazvisunga chiuno nenguvo yaaiva akapfeka, uye pamusoro payo paiva nebhanhire \add rine\add* munondo wakasungirwa pachiuno chake uri mumuhara mawo; zvino ari kuenderera mberi, \add munondo\add* wakawa.
\v 9 Joabhu ndokuti kuna Amasa: Wakasimba here, munin'ina wangu? Joabhu ndokubata Amasa nechirebvu neruoko rwerudyi kuti amutsvode\x + 14.33. Mat. 26.49. Ruk. 22.47.\x*.
\v 10 Asi Amasa haana kucherekedza munondo waiva muruoko rwaJoabhu; naizvozvo wakamurova nawo\x + 1 Madz. 2.5.\x* mudumbu, ndokutumburira ura hwake pavhu, akasamudzokorora, ndokufa\x + 2.23.\x*. Zvino Joabhu nemunin'ina wake Abhishai ndokudzingirira shure Shebha mwanakomana waBhikiri.
\v 11 Zvino murume wemajaya aJoabhu waiva amirepo naye, ndokuti: Anoda Joabhu, neari waDhavhidhi, tevera Joabhu.
\v 12 Asi Amasa wakaumburuka muropa pakati penzira huru\x + Num.. 20.19.\x*. Murume uyu paakaona kuti vanhu vose vakamira, wakabvisa Amasa panzira huru \add ndokumuisa\add* musango, ndokukanda nguvo pamusoro pake, paakaona kuti wose anosvika kwaari wakamira.
\v 13 Paakabviswa kubva panzira huru\x + Num.. 20.19.\x*, vanhu vose vakapfuura vakatevera Joabhu, kudzingirira shure Shebha mwanakomana waBhikiri.
\p
\v 14 Zvino wakapfuura nemumarudzi ose aIsraeri kusvika paAbheri\x + 20.18. Vato. 11.33. 2 Madz. 15.29. 2 Makor. 16.4.\x* nekuBheti-Maaka\x + 10.6. 2 Madz. 25.23.\x*, nevaBheri vose\x + 4.2. Num.. 21.16.\x*; ndokuungana naivo ndokumutevera.
\v 15 Zvino vakasvika ndokumukomba paAbheri reBheti-Maaka\x + 20.18. Vato. 11.33. 2 Madz. 15.29. 2 Makor. 16.4.\x*, vakatutira churu chevhu pakatarisana neguta\x + 2 Madz. 19.32. Isa. 37.33. Jer. 6.6. Eze. 4.2. 26.8.\x*, ndokumira panhare; vanhu vose vaiva naJoabhu vakakanganisa rusvingo kuti varuputsire pasi.
\p
\v 16 Zvino kwakadanidzira mukadzi wakachenjera ari muguta, \add akati\add*: Inzwai, inzwai, itii henyu kuna Joabhu: Swedera pano, kuti nditaure newe.
\v 17 Zvino wakaswedera kwaari. Mukadzi ndokuti: Ndiwe Joabhu here? Iye ndokuti: Ndini. Iye ndokuti kwaari: Inzwai mashoko emurandakadzi wenyu. Iye ndokuti: Ndinonzwa.
\v 18 Zvino wakataura achiti: Kare vaiva vakajaira kutaura vachiti: Ngavabvunzisise muAbheri\x + 20.18. Vato. 11.33. 2 Madz. 15.29. 2 Makor. 16.4.\x*. Vakapedza saizvozvo.
\v 19 Ndiri weverugare, wevakavimbika kwaIsraeri, munotsvaka kuparadza guta uye amai kwaIsraeri; unomedzerei\x + 17.16.\x* nhaka yaJehovha\x + 1 Sam. 26.19.\x*?
\v 20 Joabhu ndokupindura ndokuti: Ngazvive kure, ngazvive kure neni kuti ndimedze kana kuparadza\x + 17.16.\x*.
\v 21 Nyaya haina kudaro; asi munhu wegomo raEfuremu, ndiShebha mwanakomana waBhikiri zita rake, wakasimudzira mambo ruoko rwake, kurwisa Dhavhidhi; mupei iye oga, zvino ndichabva paguta\x + Josh. 17.15. Josh. 24.33.\x*. Mukadzi ndokuti kuna Joabhu: Tarirai, musoro wake uchakandirwa nepamusoro perusvingo.
\v 22 Zvino mukadzi wakaenda muuchenjeri hwake kuvanhu vose. Ivo ndokugura musoro waShebha mwanakomana waBhikiri, ndokuukandira kuna Joabhu\x + 20.16. Mup. 9.15.\x*. Iye ndokuridza hwamanda, zvino vakapararira kubva muguta, umwe neumwe kuenda kutende rake. Joabhu ndokudzokera kuJerusarema kuna mambo.
\p
\v 23 Zvino Joabhu waiva pamusoro pehondo yose yaIsraeri\x + 8.16-18.\x*; naBhenaya mwanakomana waJehoyadha\x + 23.20-23.\x* waiva pamusoro peKereti nevaPereti\x + 20.7.\x*;
\v 24 naAdhoramu waiva pamusoro pechibharo\x + 1 Madz. 4.6.\x*; naJehoshafati mwanakomana waAhirudhi waiva munyori wenhoroondo\x + 8.16. 1 Madz. 4.3.\x*;
\v 25 uye Sheva waiva munyori; naZadhoki naAbhiatari vaiva vapristi\x + 15.24.\x*;
\v 26 uye naIra\x + 23.38.\x* muJairi waiva mupristi waDhavhidhi\x + Num.. 32.41. Vato. 10.4. 1 Madz. 4.13.\x*.