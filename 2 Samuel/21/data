\c 21
\s Nzara pakati paIsraeri nekuguma kwayo
\p
\v 1 Zvino kwakava nenzara pamazuva aDhavhidhi makore matatu, gore negore achiteverana; Dhavhidhi ndokutsvaka chiso chaJehovha. Jehovha ndokuti: Imhaka yaSauro nemhaka yeimba yeropa, nokuti vakauraya VaGibhiyoni\x + 21.2. 1 Sam. 22.18,19.\x*.
\v 2 Mambo ndokudana VaGibhiyoni, ndokuti kwavari: (Zvino VaGibhiyoni vaiva vasiri vevana vaIsraeri, asi vevasiiwa veVaAmori, uye vana vaIsraeri vaiva vapika kwavari; asi Sauro wakatsvaka kuvauraya neshungu dzake pavana vaIsraeri naJudha\x + Josh. 9.3-17.\x*).
\v 3 Naizvozvo Dhavhidhi wakati kuVaGibhiyoni: Ndichakuitirai chii? Uye ndichaita chiyananiso nei, kuti muropafadze nhaka yaJehovha\x + 20.19. 1 Sam. 26.19.\x*?
\v 4 VaGibhiyoni ndokuti kwaari: Hatichina sirivha kana goridhe pana Sauro nepaimba yake; uye hazvisi kwatiri kuuraya munhu kwaIsraeri. Iye ndokuti: Chamunoreva ndichakuitirai icho.
\v 5 Ivo ndokuti kuna mambo: Munhu wakatipedza uye wakatirongera kuti tiparadzwe, tirege kugara pamuganhu upi neupi waIsraeri,
\v 6 varume vanomwe vevanakomana vake ngavapiwe kwatiri\x + Vato. 20.5. Map. 50.21.\x*. Zvino tichavaremberedzera Jehovha paGibhiya raSauro, musarudzwa waJehovha. Mambo\x + Josh. 18.28.\x* ndokuti: Ini ndicha\add ku\add*pa\add i\add*.
\v 7 Asi mambo wakarega Mefibhosheti mwanakomana waJonatani, mwanakomana waSauro, nekuda kwemhiko yaJehovha yaiva pakati pavo, pakati paDhavhidhi naJonatani mwanakomana waSauro\x + 1 Sam. 20.8.\x*.
\v 8 Asi mambo wakatora vanakomana vaviri vaRizipa, mukunda waAya, vaaiva aberekera\x + 3.7.\x* Sauro, Arimoni naMefibhosheti, nevanakomana vashanu vaMikari mukunda waSauro, vaakaberekera Adhirieri mwanakomana waBharizirai muMehorati;
\v 9 ndokuvapa muruoko rweVaGibhiyoni; ivo ndokuvaremberedza mugomo pamberi paJehovha; vanomwe ndokuwa pamwe chete. Uye vakaurawa pamazuva ekukohwa, ekutanga, pakutanga kwekukohwa bhari\x + Rut. 1.22.\x*.
\p
\v 10 Zvino Rizipa mukunda waAya wakatora saga, ndokuzviwarira iro pamusoro pedombo, kubva pakutanga kwekukohwa kusvika mvura yadonhera pamusoro pavo kubva kumatenga; haana kutendera shiri dzekumatenga kuti dzimhara pamusoro pavo masikati, kana zvikara zvesango usiku\x + Det. 21.23.\x*.
\v 11 Zvino zvakaudzwa Dhavhidhi izvo Rizipa mukunda waAya murongo waSauro zvaakaita.
\p
\v 12 Zvino Dhavhidhi wakaenda akatora mapfupa aSauro nemapfupa aJonatani mwanakomana wake kuvagari veJabheshi-Giriyadhi, vaiva vaaba\x + 2.4,5. Josh. 24.11.\x* kubva panzira\x + 1 Sam. 31.10-13. Vato. 21.8.\x* yeBheti-Shani, VaFirisitia pavaiva vavaremberedza, pazuva reVaFirisitia vachirova Sauro paGiribhoa\x + Josh. 17.11.\x*.
\v 13 Zvino wakakwidza kubvapo mapfupa aSauro nemapfupa aJonatani mwanakomana wake, uye vakaunganidza mapfupa evakaremberedzwa.
\v 14 Zvino mapfupa aSauro neaJonatani mwanakomana wake vakaaviga munyika yaBhenjamini paZera, paguva\x + Josh. 18.28.\x* raKishi baba vake. Vakaita zvose mambo zvaakaraira. Zvino shure kweizvozvo Mwari wakanyengetedzeka nekuda kwenyika\x + 24.25. Gen.. 25.21.\x*.
\s Kurwa kweVaIsraeri neVaFirisitia
\p
\v 15 Zvino VaFirisitia vakavazve nehondo naIsraeri. Dhavhidhi ndokuburuka nevaranda vake vanaye, zvino vakarwa neVaFirisitia; Dhavhidhi ndokuneta.
\v 16 Zvino Ishibhi-Bhenobhi, waiva wevanakomana vemurume ane simba, kurema kwepfumo rake kwaiva \add mashekeri\add* mazana matatu endarira pakurema, iye waiva akasungira muchiuno \add munondo\add* mutsva, akati acharova Dhavhidhi\x + 18.11.\x*.
\v 17 Asi Abhishai mwanakomana waZeruya wakamubatsira, ndokurova muFirisitia, ndokumuuraya\x + 1 Sam. 26.6.\x*. Zvino varume vaDhavhidhi vakapika kwaari, vachiti: Hamuchabudizve nesu kuhondo, zvimwe mungadzima mwenje waIsraeri\x + 18.3.\x*.
\v 18 Zvino zvakaitika shure kweizvi kuti kwakavazve nehondo neVaFirisitia paGobhi\x + 1 Makor. 20.4-8.\x*. Ipapo Sibhekai\x + 23.27. 1 Makor. 4.4. 1 Makor. 27.11.\x* muHushati wakarova Safi, waiva wevanakomana vemurume ane simba\x + 23.27. 1 Makor. 4.4. 1 Makor. 27.11.\x*.
\v 19 Zvino kwakavazve nehondo paGobhi neVaFirisitia; Erihanani mwanakomana waJaari-Oregimi weBheterehemu paakarova\x + 23.24.\x* \add mukoma wa\add*Goriati muGiti; uye rwiriko\x + 5.8. 1 Makor. 20.5.\x* rwepfumo rake rwaiva rwakaita sedanda remuruki\x + 23.7. 1 Sam. 17.7.\x*.
\v 20 Zvino kwakavazve nehondo paGati\x + 1 Sam. 17.4.\x*, paiva nemunhu murefu waiva neminwe mitanhatu pamaoko ake, nezvigunwe zvitanhatu patsoka dzake, makumi maviri nezvina pauwandu; naiyewo waiva akaberekerwa murume ane simba.
\v 21 Paakazvidza Israeri, Jonatani mwanakomana waShimea munin'ina waDhavhidhi wakamuuraya\x + 1 Sam. 16.9.\x*.
\v 22 Ava vana vaiva vaberekerwa murume ane simba paGati; zvino vakawa neruoko rwaDhavhidhi uye neruoko rwevaranda vake\x + 21.16,17.\x*.