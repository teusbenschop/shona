\c 4
\s Ishibhosheti anourawa
\p
\v 1 Mwanakomana waSauro paakanzwa kuti Abhineri wafira paHebhuroni, maoko ake ndokushaiwa simba, naIsraeri wose akatambudzika\x + Ezi. 4.4. Isa. 13.7. Jer. 6.24.\x*.
\v 2 Zvino mwanakomana waSauro waiva nevarume vaviri \add vaiva\add* vakuru vemapoka; zita reumwe \add raiva\add* Bhaana, uye zita reumwe Rekabhu; vanakomana vaRimoni muBheeroti wevana vaBhenjamini\x + 23.37. Josh. 18.25.\x*; nokuti Bheeroti raiverengerwawo kuna Bhenjamini.
\v 3 Zvino VaBheeroti vakatizira\x + 1 Sam. 31.7.\x* kuGitaimu\x + 6.10,11. Neh. 11.33.\x*, uye variko vaiva vatorwa kusvika nhasi.
\p
\v 4 Zvino Jonatani mwanakomana waSauro waiva ane mwanakomana wakaremara tsoka mbiri\x + 9.3.\x*. Iye waiva wemakore mashanu pakusvika kwerunyerekupe rwaSauro naJonatani kubva paJezireeri\x + 1 Sam. 29.1,11.\x*. Mureri wake ndokumusimudza ndokutiza. Zvino zvakaitika pakukurumidza kwake kutiza, kuti \add mwana \add*wakawa ndokuremara. Uye zita rake raiva Mefibhosheti.
\v 5 Zvino vanakomana vaRimoni muBheeroti, Rekabhu naBhaana, vakaenda ndokusvika pakupisa kwezuva paimba yaIshibhosheti; uye iye waiva arere pamubhedha pamasikati makuru.
\v 6 Ivo ndokupinda mukati mumba, vachitora gorosi, ndokumurova mudumbu\x + 2.23.\x*. Rekabhu naBhaana munin'ina wake ndokupukunyuka.
\v 7 Nokuti vachipinda mumba iye waiva arere pamubhedha wake muimba yake yekurara, ivo ndokumurova ndokumuuraya ndokumugura musoro ndokutora musoro wake ndokuenda nenzira yebani usiku hwose\x + 2.29.\x*.
\v 8 Zvino vakaunza musoro waIshibhosheti kuna Dhavhidhi paHebhuroni, ndokuti kuna mambo: Tarirai, musoro waIshibhosheti mwanakomana waSauro muvengi wenyu waitsvaka upenyu hwenyu; Jehovha wapa kutsiva nhasi kuna ishe wangu mambo pana Sauro nepembeu yake\x + 1 Sam. 19.2,10,11. 23.15. 25.29.\x*.
\p
\v 9 Zvino Dhavhidhi wakapindura Rekabhu naBhaana munin'ina wake vanakomana vaRimoni muBheeroti ndokuti kwavari: \add Na\add*Jehovha mupenyu\x + Rut. 3.13.\x*, wakadzikunura mweya wangu kubva padambudziko rose\x + 1 Madz. 1.29. Gen.. 48.16. Map. 31.7.\x*;
\v 10 anondiudza paanoti: Tarirai, Sauro wafa, kunyange iye aiva semutakuri weshoko rakanaka pameso ake, ipapo ndakamubata ndokumuuraya paZikiragi pane kuti ndimupe mubairo weshoko rakanaka\x + 1.2,4,15.\x*.
\v 11 Zvikuru sei vanhu vakaipa pavanouraya munhu wakarurama mumba make ari pamubhedha wake; zvino ikozvino, handingatsvaki ropa rake muruoko rwenyu ndigokubvisai panyika here\x + Gen.. 9.5,6.\x*?
\v 12 Zvino Dhavhidhi wakaraira majaya\x + Mako 14.51.\x*, iwo ndokuvauraya, ndokugura maoko avo netsoka dzavo, ndokuvaremberedza padziva paHebhuroni. Asi vakatora musoro waIshibhosheti, ndokuuviga muguva raAbhineri muHebhuroni\x + 3.32.\x*.