\c 4
\s Ishibhosheti anourawa
\p
\v 1 Zvino Ishibhohosheti mwanakomana waSauro, akati anzwa kuti Abhineri wakange afa paHebhuroni, maoko ake akashaiwa simba, naVaIsraeri vese vakavhunduka.
\v 2 Zvino mwanakomana waSauro wakange ana varume vaviri vakange vari vakuru vamapoka; zita romumwe rakange riri Bhaana, zita romumwe Rekabhu; vaiva vana vaRimoni muBheeroti, wavana vaBhenjamini; (nokuti Bheeroti rakange richiverengerwawo kuna Bhenjamini;
\v 3 vaBheeroti vakatizira Gitaimu, vakava vatorwapo kusvikira nhasi).
\p
\v 4 Zvino Jonatani mwanakomana waSauro, wakange ano mwanakomana wakaremara pamakumbo ake. Iye wakange ava wemakore mashanu panguva yokusvika kweshoko rokuurawa kwaSauro naJonatani paJezereeri, mureri wake akamusimudza akatiza naye; zvino wakati achikurumidza kutiza, mwana akawa, akaremara. Zita rake rakange riri Mefibhosheti.
\v 5 Vana vaRimoni muBheeroti, vanaRekabhu naBhaana, vakaenda, vakasvika paimba yaIshibhosheti zuva richipisa, iye achizorora masikati.
\v 6 Vakapinda mukati meimba, vachiita sokuda kutora gorosi, vakamubaya nomudumbu; Rekabhu naBhaana ndokutiza.
\v 7 Nokuti vakange vapinda mumba make mokuvata, vakamubaya, vakamuuraya, vakagura musoro wake, ndokutora musoro wake, vakaenda nenzira yeArabha usiku hwese.
\v 8 Vakaisa musoro walshibhosheti kuna Dhavhidhi paHebhuroni, vakati kuna mambo: Hoyo musoro waIshibhosheti mwanakomana waSauro muvengi wenyu, wakange achitsvaka kukuurayai; Jehovha wakatsiva ishe wangu mambo nhasi pamusoro paSauro navana vake.
\p
\v 9 Dhavhidhi akapindura Rekabhu naBhaana munin'ina wake, vana vaRimoni muBheeroti, akati kwavari: NaJehovha mupenyu, wakadzikunura mweya wangu panjodzi dzese,
\v 10 musi wandakaudzwa nomumwe, achiti: Tarirai, Sauro afa, achifunga kuti wauya neshoko rakanaka, ndakamubata, ndikamuuraya paZikiragi; ndiwo waiva mubairo wandakamupa pamusoro peshoko rake.
\v 11 Ndoda kana vanhu vakaipa vauraya munhu wakarurama hake mumba make, arere panhovo dzake, handingarevi ropa rake pamaoko enyu zvino, ndikakubvisai panyika here?
\v 12 Ipapo Dhavhidhi akaraira majaya vakavauraya vakavagura maoko avo netsoka dzavo, vakavaturika kurutivi rwedziva paHebhuroni. Asi vakatora musoro walshibhosheti, vakauviga muhwiro hwaAbhineri paHebhuroni.
