\c 12
\s Kusunungurwa kweJerusarema
\p
\v 1 Mutoro weshoko raJehovha pana Israeri, anoreva Jehovha, anotatamura matenga, nekuteya nheyo dzenyika, nekuumba mweya wemunhu mukati make:
\v 2 Tarirai, ndichaita Jerusarema mukombe wekudzedzeresesa kumarudzi ese akapoteredza; hongu, uchava pamusoro paJudhawo pakukombwa kurwisana neJerusarema.
\v 3 Zvino zvichaitika nezuva iro, ndichaita Jerusarema ibwe riri mutoro kumarudzi ose. Vese vanozviremedza naro vachaguranyiwa kwazvo; uye vanhu vese vepanyika vachaungana kurirwisa.
\v 4 Muzuva iro, anoreva Jehovha, ndicharova bhiza rimwe nerimwe nekuvhunduka, nemutasvi waro nekupenga; uye paimba yaJudha ndichazarura meso angu; uye ndicharova bhiza rimwe nerimwe revanhu neupofu.
\v 5 Ipapo madzishe aJudha achati mumoyo wavo: Vagari veJerusarema isimba rangu muna Jehovha wehondo Mwari wavo.
\p
\v 6 Muzuva iro ndichaita madzishe aJudha segango remoto pakati pehuni, uye sezhenje remoto pakati pezvisote. Zvino vachapedza marudzi ese akavapoteredza, kuruoko rwerudyi nekuruboshwe; uye Jerusarema richagarwazve panzvimbo yavo, muJerusarema.
\v 7 Jehovha achaponesawo matende aJudha pakutanga, kuti mbiri yeimba yaDhavhidhi nembiri yevagari veJerusarema isazvikudza pana Judha.
\v 8 Muzuva iro Jehovha achadzitira vagari veJerusarema; neasina simba pakati pavo muzuva iro achava saDhavhidhi; uye imba yaDhavhidhi ichava saMwari, semutumwa waJehovha pamberi pavo.
\p
\v 9 Zvino zvichaitika muzuva iro, ndichatsvaka kuparadza marudzi ese anouya kurwisa Jerusarema.
\v 10 Zvino ndichadurura paimba yaDhavhidhi, nepavagari veJerusarema, mweya wenyasha newemikumbiro; zvino vachatarira kwandiri ini wavakabvovora; uye vachamuchemera seanochemwa \add mwanakomana\add* umwe oga, achashungurudzika seanoshungurudzikira dangwe \add rake\add*.
\v 11 Muzuva iro kuchava kukuru kurira muJerusarema, sekurira kwaHadhadhirimoni mumupata waMegidhoni.
\v 12 Zvino nyika icharira, mhuri imwe neimwe iri yoga: Mhuri yeimba yaDhavhidhi iri yoga, nevakadzi vavo vari voga; mhuri yeimba yaNatani iri yoga, nevakadzi vavo vari voga;
\v 13 mhuri yeimba yaRevhi iri yoga, nevakadzi vavo vari voga; mhuri yaShimei iri yoga, nevakadzi vavo vari voga;
\v 14 mhuri dzose dzakasara, mhuri imwe neimwe iri yoga, nevakadzi vavo vari voga.