\c 10
\s Jehovha achadzikunura Israeri
\p
\v 1 Kumbirai kuna Jehovha mvura nenguva yemvura yekupedzisira; Jehovha anoita dzimheni; uye anovapa mvura inonaya, kune umwe neumwe chinomera mumunda.
\v 2 Nokuti zvifananidzo zvinotaura zvisina maturo, uye vavuki vakaona nhema, uye vanotaura hope dzezvisina maturo, vanonyaradza zvisina maturo; naizvozvo vakafamba semakwai; vanotambudzika, nokuti hakuna mufudzi.
\p
\v 3 Kutsamwa kwangu kwakapfutira vafudzi, uye ndakaranga mbudzi, nokuti Jehovha wehondo wakashanyira boka rake rezvipfuwo, imba yaJudha, uye wakazviita sebhiza rake rakanakisisa pahondo.
\v 4 Kwakabuda kwaari kona, mbambo kubva kwaari, uta hwehondo kubva kwaari, mumanikidzi umwe neumwe pamwe chete kubva kwaari.
\v 5 Zvino vachava semhare, vachitsika-tsika mumatope enzira dzemumusha pahondo, uye vacharwa, nokuti Jehovha anavo, uye vachanyadzisa vatasvi vemabhiza.
\p
\v 6 Zvino ndichasimbisa imba yaJudha, uye ndichaponesa imba yaJosefa, uye ndichavagadzikazve; nokuti ndinovanzwira ngoni, uye vachava sezvinonzi handina kumbovarasa; nokuti ndiri Jehovha Mwari wavo, uye ndichavanzwa.
\v 7 Zvino VaEfuremu vachava semhare; nemoyo wavo uchafara sewaini; uye vanakomana vavo vachaona, uye vachafara; moyo wavo uchafara muna Jehovha.
\v 8 Ndichavaridzira muridzo, uye ndichavaunganidza, nokuti ndakavadzikunura, uye vachawedzerwa sezvavaka\add mbo\add*wedzerwa.
\v 9 Zvino ndichavadzvara pakati pemarudzi, uye vachandirangarira munyika dziri kure, uye vachararama nevana vavo ndokudzoka.
\v 10 Zvino ndichavadzosa kubva kunyika yeEgipita, ndigovaunganidza kubva muAsiriya. Zvino ndichavaunza munyika yeGiriyadhi neRebhanoni, asi havangawanirwi \add nzvimbo\add*.
\v 11 Zvino achapfuura nemugungwa nekutambudzika; uye acharova mafungu mugungwa; neudziku hwose hwerwizi huchapwa; nekuzvikudza kweAsiriya kuchaderedzwa; netsvimbo yeushe yeEgipita ichabva.
\v 12 Zvino ndichavasimbisa muna Jehovha, uye vachafamba-famba muzita rangu, anoreva Jehovha.