\c 11
\s Jesu unogamuchirwa paJerusarema
\p
\v 1 Vakati vasvika pedo neJerusarema, paBhetifage neBhetaniya, pagomo reMiorivhi, akatuma vaviri vavadzidzi vake,
\v 2 akati kwavari: Endai kumusha wakatarisana nemwi; pakarepo kana muchangopinda mauri, muchawana dhongwana rakasungirwa, risina-kumbotaswa nomunhu; murisunugure, mugouya \add naro\add*.
\v 3 Kana munhu akati kwamuri: Munoitireiko izvi? Muti: Ishe unorida. Pakarepo ucharitumira pano.
\v 4 Vakaenda, vakandowana dhongwana rakasungirwa pamukova kunze, pamharadzano dzenzira; vakarisunungura.
\v 5 Vamwe vavakanga vamirepo vakati kwavari: Munoiteiko muchisunungura dhongwana?
\v 6 Vakavaudza sezvakarairwa naJesu; vakavarega vachiinda.
\v 7 Zvino vakauya nedhongwana kuna Jesu; vakakandira nguvo dzavo pamusoro paro, akagara pamusoro paro.
\v 8 Navazhinji vakawarira nguvo dzavo munzira, navamwe vakatema matavi pamiti vakawarira munzira.
\v 9 Zvino avo vakanga vachitungamira, navakanga vachitevera, vakadanidzira, vachiti: Hosana*! Wakaropafadzwa iye unouya muzita raShe;
\v 10 hwakaropafadzwa ushe hwaBaba vedu Dhavhidhi, hunouya muzita raIshe! Hosana* kumusoro-soro!
\p
\v 11 Ipapo Jesu wakapinda Jerusarema nemutembere; akati aringa-ringa zvinhu zvose, zuva zvarakanga ravira, akabuda, akaenda Bhetaniya navanegumi navaviri.
\s Jesu unotuka muonde wakanga usingabereki
\p
\v 12 Zvino fume mangwana vakati vachibva Bhetaniya, akanzwa nzara.
\v 13 Zvino \add wakati\add* achiona muonde uri kure, unamashizha, akaendako achiti zvimwe angawana chinhu pauri; zvino achisvika pauri, haana kuwana chinhu, asi mashizha; nokuti yakanga isi nguva yamaonde.
\v 14 Zvino Jesu akapindura, akati kwauri: Kusava nomunhu unozodya zvibereko pauri kubva zvino nokusingaperi. Vadzidzi vake vaka\add zvi\add*nzwa.
\s Jesu unonatsa tembere
\p
\v 15 Vakasvika Jerusarema; Jesu akapinda mutembere, akatanga kudzingira panze avo vaitengesa navaitenga mutembere; akakwidibira matafura avaitsinhanhisa mari, nezvigaro zvaivo vaitengesa njiva.
\v 16 Zvino akasatendera munhu kuti atakure mudziyo achipfuura nemutembere.
\p
\v 17 Akadzidzisa, achiti kwavari: Hakuna kunyorwa here \add kuchinzi\add*: Imba yangu ichanzi imba yokunyengetera yamarudzi ose? Asi imwi makaiita bako ramakororo.
\p
\v 18 Zvino vanyori navapristi vakuru vaka\add zvi\add*nzwa, vakatsvaka kuti vangamuparadza sei; nokuti vakanga vachimutya, nokuti chaunga chose chakashamiswa nedzidziso yake.
\p
\v 19 Zvino ava madekwana, wakabuda kunze kweguta,
\p
\v 20 Zvino mangwanani vakati vachipfuura, vakaona muonde wawoma kubva pamidzi.
\v 21 Petro akarangarira akati kwaari: Mudzidzisi, tarirai muonde wamakatuka wawoma.
\v 22 Jesu akapindura, akati kwavari: Ivai nokutenda kuna Mwari.
\v 23 Nokuti zvirokwazvo ndinoti kwamuri: Mumwe nomumwe unoti kugomo iri: Simudzwa, ukandwe mugungwa, asingakahadziki mumoyo make, asi achitenda kuti zvinhu izvo zvaanoreva zvichaitika, zvichaitika kwaari zvose zvaanoreva.
\v 24 Naizvozvo ndinoti kwamuri: Zvinhu zvose zvose zvamunokumbira muchinyengetera, tendai kuti muchagamuchira, zvino muchawana.
\v 25 Kana mukamira muchinyengetera, kangamwirai kana munemhaka nomumwe; kuti naBaba venyuvo vari kumatenga, vakukangamwirei kudarika kwenyu.
\v 26 Asi kana imwi musingakangamwiri naBaba venyu vari kumatenga havakangamwirivo kudarika kwenyu.
\s Simba raJesu rinobvepi
\p
\v 27 Vakasvikazve Jerusarema; zvino wakati achifamba mutembere, vapristi vakuru navanyori navakuru vakauya kwaari,
\v 28 zvino vakati kwaari: Unoita zvinhu izvozvi nesimba ripiko? Ndianiko wakakupa simba rokuita zvinhu izvi?
\v 29 Jesu akapindura akati kwavari: Nenivo ndichakubvunzai mubvunzo mumwe, mundipindure, neni ndichakuudzaivo simba randinoita naro zvinhu izvozvi.
\v 30 Rubhabhatidzo rwaJohwani rwakabva kudenga, kana kuvanhu? Ndipindurei,
\v 31 Vakataurirana, vachiti: Kana tikati: Kudenga, uchati: Makagoregerei kumutenda?
\v 32 Asi kana tikati: Kuvanhu; vakanga vachitya vanhu; nokuti vose vakanga vachiverenga Johwani kuti muporofita zvirokwazvo.
\v 33 Vakapindura vachiti kuna Jesu: Hatizivi. Jesu akapindura akati kwavari: Nenivo handingakuudziyivo kuti ndinoita zvinhu izvi nesimba ripi.
