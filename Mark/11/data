\c 11
\s Jesu anogamuchirwa paJerusarema
\p
\v 1 Vakati vasvika pedo neJerusarema, paBhetifage neBhetaniya, pagomo reMiorivhi, akatuma vaviri vevadzidzi vake,
\v 2 akati kwavari: Fambai muende kumusha wakatarisana nemwi; pakarepo kana muchipinda mauri, muchawana dhongwana rakasungirwa, risina munhu wakamborigara; murisunugure, mugouya \add naro\add*.
\v 3 Kana munhu akati kwamuri: Munoitirei izvi? Muti: Ishe anorida. Pakarepo acharitumira pano.
\v 4 Vakaenda, vakanowana dhongwana rakasungirwa pamukova kunze, panzira yemumusha; vakarisunungura.
\v 5 Vamwe vevaiva vamirepo vakati kwavari: Munoitei muchisunungura dhongwana?
\v 6 Vakavaudza Jesu sezvaakaraira; vakavarega vachienda.
\v 7 Zvino vakauya nedhongwana kuna Jesu, vakakandira nguvo dzavo pamusoro paro, akagara pamusoro paro.
\v 8 Nevazhinji vakawarira nguvo dzavo munzira, nevamwe vakatema masanzu kubva pamiti vakawarira munzira.
\v 9 Zvino avo vaiva vachitungamira nevaiva vachitevera vakadanidzira, vachiti: Hosana*! Wakaropafadzwa anouya muzita raIshe;
\v 10 hwakaropafadzwa ushe hwababa vedu Dhavhidhi, hunouya muzita raIshe! Hosana kumusoro-soro!
\p
\v 11 Jesu ndokupinda muJerusarema, nemutembere; akati aringa-ringa zvinhu zvese, yava nguva yemadekwani, akabuda akaenda kuBhetaniya nevanegumi nevaviri.
\s Jesu anotuka muonde waiva usingabereki
\p
\v 12 Uye mangwana vachibuda kubva Bhetaniya, akanzwa nzara.
\v 13 Wakati achiona muonde uri kure, une mashizha, akaenda\add ko\add* achiti zvimwe angawana chinhu pauri; asi asvika pauri haana kuwana chinhu kunze kwemashizha; nokuti yaiva isiri nguva yemaonde.
\v 14 Zvino Jesu akapindura, akati kwauri: Kusava nemunhu anozodyazve zvibereko pauri kusvika kusingaperi. Vadzidzi vake vaka\add zvi\add*nzwa.
\s Jesu anonatsa tembere
\p
\v 15 Vakasvika kuJerusarema; Jesu akapinda mutembere, akatanga kudzingira panze avo vaitengesa nevaitenga mutembere; akapidigura matafura evaitsinhanisa mari, nezvigaro zvaivo vaitengesa njiva.
\v 16 Zvino akasatendera kuti munhu atakure nhumbi achipfuura nemutembere.
\p
\v 17 Akadzidzisa, achiti kwavari: Hakuna kunyorwa here kuchinzi: Imba yangu ichanzi imba yekunyengetera nemarudzi ose? Asi imwi makaiita bako remakororo.
\p
\v 18 Zvino vanyori nevapristi vakuru vaka\add zvi\add*nzwa, vakatsvaka kuti vangamuparadza sei; nokuti vaiva vachimutya, nokuti chaunga chose chakashamisika nedzidziso yake.
\p
\v 19 Zvino ava madekwani, wakabuda kunze kweguta.
\p
\v 20 Zvino mangwanani-ngwanani vakati vachipfuura, vakaona muonde waoma kubva pamidzi.
\v 21 Petro akarangarira akati kwaari: Rabhi*, tarirai muonde wamakatuka waoma.
\v 22 Jesu akapindura akati kwavari: Ivai nerutendo kuna Mwari.
\v 23 Nokuti zvirokwazvo ndinoti kwamuri: Ani nani anoti kugomo iri: Simudzwa, ukandwe mugungwa, uye asiri asina chokwadi mumoyo make, asi achitenda kuti zvinhu zvaanoreva zvichaitika, zvichaitika kwaari chero zvaanoreva.
\v 24 Naizvozvo ndinoti kwamuri: Zvinhu zvese chero zvamunokumbira muchinyengetera, tendai kuti muchagamuchira, uye zvichava zvenyu.
\v 25 Kana mumire muchinyengetera, kanganwirai kana mune chakanangana neumwe; kuti Baba venyuwo vari kumatenga vakukanganwirei kudarika kwenyu.
\v 26 Asi kana imwi musingakanganwiri, Baba venyu vari kumatenga havakanganwiriwo kudarika kwenyu.
\s Simba raJesu rinobvepi
\p
\v 27 Vakasvikazve kuJerusarema; zvino wakati achifamba mutembere, vapristi vakuru nevanyori nevakuru vakauya kwaari,
\v 28 zvino vakati kwaari: Unoita zvinhu izvozvi nesimba ripi? Ndiani wakakupa simba iri, kuti unoita zvinhu izvi?
\v 29 Jesu akapindura akati kwavari: Iniwo ndichakubvunzai mubvunzo umwe, mundipindure, neni ndichakuudzai kuti ndinoita zvinhu izvozvi nesimba ripi.
\v 30 Rubhabhatidzo rwaJohwani rwakabva kudenga, kana kuvanhu? Ndipindurei.
\v 31 Vakaonesana, vachiti: Kana tikati: Kudenga; achati: Makagoregerei kumutenda?
\v 32 Asi kana tikati: Kuvanhu; vaiva vachitya vanhu; nokuti vese vaiva vachiverenga Johwani kuti muporofita zvirokwazvo.
\v 33 Vakapindura vachiti kuna Jesu: Hatizivi. Jesu akapindura akati kwavari: Ini handingakuudziyiwo kuti ndinoita zvinhu izvi nesimba ripi.