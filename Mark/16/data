\c 16
\s Kumuka kwaJesu nekuzviratidza kwake
\p
\v 1 Sabata rakati rapfuura, Maria Magidharini naMaria \add mai\add* vaJakobho naSarome vakatenga zvinonhuhwira, kuti vauye kunomuzodza.
\v 2 Mangwanani-ngwanani kwazvo no\add musi\add* wekutanga wevhiki vakauya kuguva, zuva robuda.
\v 3 Vakati pakati pavo: Ndiani achatikungurusira ibwe kubva pamukova weguva?
\v 4 Zvino vakati vachitarira, vakaona kuti ibwe raiva rakunguruswa, nokuti raiva guru-guru.
\p
\v 5 Zvino vakati vachipinda muguva, vakaona jaya raiva rigere kurudyi, rakapfeka nguvo refu chena; vakavhunduka.
\v 6 Asi rakati kwavari: Musavhunduka; munotsvaka Jesu muNazareta wakarovererwa pamuchinjikwa; wamuka, haasi pano; tarirai panzvimbo pavaiva vamuradzika.
\v 7 Asi endai, munoudza vadzidzi vake naPetro kuti anokutungamirirai kuGarirea; muchanomuonako sezvaakakuudzai.
\p
\v 8 Zvino vakabuda nekukurumidza vakatiza paguva; uyezve kudedera nekuvhunduka kwakavabata; vakasataura chinhu kuna ani zvake, nokuti vaiva vachitya.
\v 9 Zvino \add Jesu\add* wakati amuka mangwanani-ngwanani newekutanga wevhiki, wakaonekwa pakutanga kuna Maria Magidharini, waakabudisa kwaari madhimoni manomwe.
\v 10 Uyo akaenda akaudza avo vaiva naye, pavaichema vachirira.
\v 11 Neava vanzwa kuti mupenyu, uye kuti waiva aonekwa naye, havana kutenda.
\p
\v 12 Shure kweizvozvo wakazviratidza nechimwe chimiro kuvaviri vavo vachifamba, vachienda muruwa.
\v 13 Zvino avawo vakaenda vakaudza vaiva vasara; naavo vakasavatenda.
\p
\v 14 Pashure wakazviratidza kune vanegumi neumwe vagere pakudya, akatsiura kusatenda kwavo neukukutu hwemoyo, nokuti havana kutenda vaya vaiva vamuona amuka.
\v 15 Akati kwavari: Endai munyika yose muparidze evhangeri kuchisikwa choga-choga.
\v 16 Uyo anotenda akabhabhatidzwa achaponeswa; asi asingatendi achapiwa mhosva.
\v 17 Zviratidzo izvi zvichavatevera vanotenda: Muzita rangu vachabudisa madhimoni; vachataura nendimi itsva;
\v 18 vachanonga nyoka; kunyange vakanwa chero chinhu chinouraya, hachingatongovakuvadzi; vachaisa maoko pavarwere, vakapora.
\s Kukwira kwaJesu
\p
\v 19 Naizvozvo Ishe shure kwekunge ataura kwavari, akagamuchirwa kumusoro kudenga, akagara kuruoko rwerudyi rwaMwari.
\v 20 Avo vakabuda, vakaparidza kwose-kwose, Ishe achibata na\add vo\add*, achisimbisa shoko nezviratidzo zvaitevera. Ameni.