\c 14
\s VaJudha vanorangana kuuraya Jesu
\p
\v 1 Shure kwamazuva maviri kwaiva nepasika no\add mutambo \add*wechingwa chisina mbiriso; vapristi vakuru nevanyori ndokutsvaka kuti vangamubata sei neumhare va\add mu\add*uraye.
\v 2 Asi vakati: Kwete pamutambo, zvimwe kungava nebongozozo ravanhu.
\s Jesu unozodzwa nemukadzi paBhetaniya
\p
\v 3 Zvino wakati ari paBhetaniya, mumba maSimoni wamaperembudzi, agere pakudya, kwakauya mukadzi, ane chinu chearibhasiteri* chechizoro chenaridho* chakakosha zvikuru; akaputsa chinu chearibhsiteri, akachidurura pamusoro wake.
\v 4 Asi kwaiva nevamwe vakatsamwa mukati mavo, vakati: Kutambisa ikoku kwechizoro kwaitirwei?
\v 5 Nekuti ichi chingadai chatengeswa nemadhenari* anopfuura mazana matatu, akapiwa varombo. Vakamutsutsumwira.
\v 6 Asi Jesu wakati: Musiyei akadaro; munomutambudzirei? Wandiitira basa rakanaka.
\v 7 Nekuti varombo munavo nguva dzose, uye nguva ipi neipi yamunoda, munogona kuvaitira zvakanaka; asi ini hamuneni nguva dzose.
\v 8 Waita zvaanogona; wakagara azodzera muviri wangu kuvigwa.
\v 9 Zvirokwazvo ndinoti kwamuri: Kose kose kunozoparidzirwa evhangeri iyi panyika yose, zvaakaitawo zvicharehwa, chive chirangaridzo chake.
\s Judhasi Isikariyoti unotsvaka kutengesa Jesu
\p
\v 10 Zvino Judhasi Isikariyoti, umwe wevanegumi nevaviri, wakaenda kuvaprisita vakuru, kuti amutengese kwavari.
\v 11 Uye vakati vachi\add zvi\add*nzwa, vakafara, vakavimbisa kumupa mari. Akatsvaka kuti ungamutengesa sei panguva yakafanira.
\p
\v 12 Nezuva rekutanga rechingwa chisina mbiriso, pavaibaya pasika, vadzidzi vake vakati kwaari: Munoda kuti tiende kupi kunogadzira kuti mudye pasika?
\v 13 Akatuma vaviri vavadzidzi vake, akati kwavari: Endai muguta, ipapo munhu uchasangana nemwi akatakura chirongo chemvura; mumutevere,
\v 14 uye chero paanenge apinda, muti kumwene weimba: Mudzidzisi wati: Imba yavaeni iripi, pandichadyira pasika nevadzidzi vangu?
\v 15 Uye iye uchakutaridzai imba huru yokumusoro yakarongedzwa, yakagadzirwa; tigadzirirei ipapo.
\v 16 Vadzidzi vake vakabuda, vakasvika muguta, vakawana sezvaakanga areva kwavari; vakagadzirira pasika.
\p
\v 17 Kuzoti ava madekwani akasvika nevanegumi nevaviri.
\v 18 Zvino vakati vagara vachidya, Jesu akati: Zvirokwazvo ndinoti kwamuri: Umwe wenyu unodya neni uchanditengesa.
\v 19 Ndokubva vatanga kushungurudzika, umwe neumwe akati kwaari: Zirokwazvo kwete ini. Ndini here? neumwe: Zvirokwazvo handisi ini. Ndini here?
\v 20 Asi wakapindura akati kwavari: Umwe wevanegumi nevaviri, unoseva neni mundiro.
\v 21 Mwanakomana wemunhu unoenda zvirokwazvo, sezvazvakanyorwa pamusoro pake; asi une nhamo munhu uyo, Mwanakomana womunhu waanotengeswa naye! Zvaiva nani kwaari kana munhu uyo aiva asina kuzvarwa.
\p
\v 22 Zvino vakati vachidya, Jesu akatora chingwa, akaropafadza, akamedura, ndokupa kwavari, akati: Torai, idyai, ichi ndicho muviri wangu.
\v 23 Akatora mukombe, akati avonga akapa kwavari, vakamwa vose pauri.
\v 24 Zvino akati kwavari: Iri iropa rangu, iro resungano itsva, rinoteurirwa vazhinji.
\v 25 Zvirokwazvo ndinoti kwamuri: Handichatongozomwi zvechibereko chomuzambiringa, kusvikira zuva iro randichazochimwa naro chava chitsva muushe hwaMwari.
\v 26 Zvino vakati vaimba rwiyo rwekurumbidza vakabuda vakaenda kugomo reMiorivhi.
\s Jesu unoudza Petro kuti uchamuramba
\p
\v 27 Zvino Jesu akati kwavari: Mose muchagumburwa nekuda kwangu usiku huno, nekuti kwakanyorwa \add kuchinzi\add*: Ndicharova mufudzi, makwai agoparadzirwa.
\v 28 Asi shure kokumutswa kwangu, ndichatungamira kuenda kuGarirea.
\v 29 Asi Petro akati kwaari: Kunyange vose vakagumburwa, asi kwete ini.
\v 30 Jesu ndokuti kwaari: Zvirokwazvo ndinoti kwauri: Nhasi, neusiku huno, jongwe risati rarira kaviri, uchandiramba katatu.
\v 31 Asi iye wakareva zvakanyanya kusimba, \add achiti\add*: Kunyange ndikatofanira kufa nemwi, handingatongokurambiyi. Nevosewo vakadaro.
\s Jesu muGetsemani
\p
\v 32 Zvino vakasvika panzvimbo yainzi Getsemani; akati kuvadzidzi vake: Garai pano, ndichi\add ndo\add*nyengetera.
\v 33 Akatora pamwe naye Petro naJakobho naJohwani, akatanga kuvhunduka nekunetseka zvikuru.
\v 34 Akati kwavari: Mweya wangu unoshungurudzika kwazvo kusvikira pakufa; garai pano murinde.
\v 35 Akapfuura zvishoma, akawira pasi, akanyengetera, kuti kana zvaibvira, nguva ipfuure kwaari.
\v 36 Zvino akati: Abha*, Baba, zvinhu zvose zvinogoneka kwamuri. Bvisai mukombe uyu kwandiri, asi kwete zvandinoda ini, asi zva\add munoda\add* imwi.
\v 37 Zvino akasvika, akavawana vavete; akati kuna Petro: Simoni, uvete here? Wakonewa kurinda awa rimwe here?
\v 38 Rindai munyengetere, kuti murege kupinda mukuidzwa. Mweya unoda hawo, asi nyama ine utera.
\v 39 Akaendazve, akanyengetera achireva mashoko mwamwechete.
\v 40 Zvino paakadzoka, akavawana vavatazve, nekuti meso avo akanga orema; vakasaziva zvavangamupindura.
\v 41 Akauya rwechitatu, akati kwavari: Chirambai muvete zvino muzorore. Zvaringana; nguva yasvika; tarirai, Mwanakomana womunhu wokumikidzwa mumaoko avatadzi.
\v 42 Simukai, tiende; tarirai, wonditengesa wava pedo.
\s Kusungwa kwaJesu
\p
\v 43 Pakarepo achataura, Judhasi akasvika, umwe wevanegumi nevaviri, chaunga chikuru chinaye chine minondo netsvimbo, chichibva kuvapristi vakuru nevanyori nevakuru.
\v 44 Zvino iye wakamutengesa wakanga avapa chiratidzo, achiti: Uyo wandinongotsvoda ndiye; mumutore muende naye makamuchengetedza.
\v 45 Zvino wakati asvika, pakarepo akaswedera kwaari akati: Rabhi*! Rabhi! Akamutsvoda.
\v 46 Vakabva vaisa maoko avo kwaari, vakamubata.
\v 47 Zvino umwe wavakanga vamirepo wakavhomora munondo akatema muranda womupristi mukuru, akagura nzeve yake.
\p
\v 48 Zvino Jesu akapindura akati kwavari: Mabuda semakanangana negororo neminondo netsvimbo kuzondibata here?
\v 49 Ndakanga ndinemwi mutembere zuva nezuva ndichidzidzisa, asi hamuna kundibata, asi \add izvi zvaitwa\add* kuti magwaro azadziswe.
\v 50 Vose ndokumusiya vakatiza.
\v 51 Zvino rimwe jaya rakamutevera, rakamonera mucheka werineni rakashama. Majaya akaribata;
\v 52 ndokubva rasiya mucheka werineni, rikavatiza rakashama.
\s Jesu pamberi pomupristi mukuru nevakuru
\p
\v 53 Zvino vakaindisa Jesu kumupristi mukuru; vakaunganira kwaari vapristi vakuru vose nevakuru nevanyori.
\v 54 Petro akamutevera ari kure kusvikira mukati meruvanze rwomupristi mukuru; akanga agere pamwe nevaranda, achidziya moto.
\p
\v 55 Zvino vapristi vakuru nedare rose remakurukota vakatsvaka uchapupu hwakanangana naJesu, kuti vamuuraye; asi havana kuhuwana.
\v 56 Nekuti vazhinji vaimupupurira nhema, asi uchapupu hwavo hauna kupindirana.
\v 57 Ndokubva kwasimuka vamwe vakamupupurira nhema vachiti:
\v 58 Isu takamunzwa achiti: Ini ndichaputsa tembere iyi yakaitwa nemaoko, uye mumazuva matatu ndichavaka imwe isina kuitwa nemaoko.
\v 59 Asi kunyange zvakadaro uchapupu hwavo hauna kupindirana.
\v 60 Zvino mupristi mukuru akasimuka pakati \add pavo\add*, akabvunza Jesu, achiti: Haupinduri chinhu here? Vanopupurei ava chakanangana newe?
\v 61 Asi wakanyarara, akasapindura chinhu. Mupristi mukuru akamubvunzazve, akati kwaari: Iwe uri Kristu, Mwanakomana woWakaropafadzwa here?
\v 62 Jesu akati: Ndini iye. Uye muchaona Mwanakomana womunhu agere kuruoko rworudyi rwesimba, achiuya namakore okudenga.
\v 63 Mupristi mukuru ndokubvarura nguvo dzake akati: Tichadirei zvapupu?
\v 64 Manzwa kunyomba; munofungei? Ipapo vose vakamurasha kuti ave nemhosva yorufu.
\p
\v 65 Vamwe vakatanga kumupfira, nokufukidza chiso chake, nokumurova netsiva, nekuti kwaari: Porofita! Varanda vakamurova nembama dzamaoko avo.
\s Kuramba kwaPetro
\p
\v 66 Zvino Petro achiri paruvanze pasi, pakasvika umwe vavarandakadzi vomupristi mukuru;
\v 67 achiona Petro achizvidziyisa, akamutarira akati: Iwewo wakanga una Jesu weNazareta.
\v 68 Asi wakaramba, achiti: Handizivi kana kunzwisisa zvaunoreva. Akabuda panze akaenda kumusuwo; jongwe rikarira.
\p
\v 69 Zvino murandakadzi akamuonazve, akatanga kuti kuna vakange vamirepo\add :\add* Uyu ndowavo.
\v 70 Asi wakarambazve. Zvino shure kwechinguvana, vakange vamirepo vakatizve kuna Petro: Zvirokwazvo, uri wavo, nekuti newe uri muGarirea nemutauro wako unotenderana \add nazvo\add*.
\v 71 Akatanga kupa rushambwa nekupika, achiti: Handimuzivi munhu uyu wamunoreva.
\v 72 Zvino jongwe rikarira rwechipiri. Petro ndokurangarira shoko Jesu raakange areva kwaari rekuti: Jongwe risati rarira kaviri, uchandiramba katatu. Zvino wakati achifunga izvozvo akachema.
