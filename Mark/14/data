\c 14
\s VaJudha vanorangana kuuraya Jesu
\p
\v 1 Shure kwemazuva maviri kwaiva nepasika n\add emutambo \add*wechingwa chisina mbiriso; vapristi vakuru nevanyori ndokutsvaka kuti vangamubata sei nekunyengera va\add mu\add*uraye.
\v 2 Asi vakati: Kwete pamutambo, zvimwe kungava nebongozozo revanhu.
\s Jesu anozodzwa nemukadzi paBhetaniya
\p
\v 3 Zvino wakati ari paBhetaniya, mumba maSimoni wemaperembudzi, agere pakudya, kwakauya mukadzi, ane chinu chearibhasiteri* chechizoro chenaridho* chaiyo chakakosha zvikuru; akaputsa chinu chearibhasiteri, akachidurura pamusoro wake.
\v 4 Asi kwaiva nevamwe vakatsamwa mukati mavo, vakati: Kutambisa ikoku kwechizoro kwaitirwei?
\v 5 Nokuti ichi chingadai chatengeswa nemadhenario* anopfuura mazana matatu, akapiwa varombo. Vakamutsiura nehasha.
\v 6 Asi Jesu wakati: Musiyei; munomutambudzirei? Waitira ini basa rakanaka.
\v 7 Nokuti varombo munavo nguva dzose, uye nguva ipi neipi yamunoda, munogona kuvaitira zvakanaka; asi ini hamuneni nguva dzose.
\v 8 Waita zvaanogona; wakagara azodzera muviri wangu kuvigwa.
\v 9 Zvirokwazvo ndinoti kwamuri: Kose-kose kuchaparidzirwa evhangeri iyi panyika yose, zvaakaitawo zvicharehwa, chive chirangaridzo chake.
\s Judhasi Isikariyoti anotsvaka kutengesa Jesu
\p
\v 10 Zvino Judhasi Isikariyoti, umwe wevanegumi nevaviri, wakaenda kuvapristi vakuru, kuti amutengese kwavari.
\v 11 Uye vakati vachi\add zvi\add*nzwa, vakafara, vakavimbisa kumupa mari. Akatsvaka kuti angamutengesa sei panguva yakafanira.
\p
\v 12 Nezuva rekutanga rechingwa chisina mbiriso, pavaibaya pasika, vadzidzi vake vakati kwaari: Ndekupi kwamunoda kuti tiende kunogadzirira kuti mudye pasika?
\v 13 Akatuma vaviri vevadzidzi vake, akati kwavari: Endai muguta, zvino munhu achasangana nemwi akatakura chirongo chemvura; mumutevere,
\v 14 uye chero paanenge apinda, muti kumwene weimba: Mudzidzisi wati: Imba yevaeni iripi, pandichadyira pasika nevadzidzi vangu?
\v 15 Uye iye achakutaridzai imba huru yekumusoro yakarongedzwa, yakagadzirwa; tigadzirirei ipapo.
\v 16 Vadzidzi vake vakabuda, vakasvika muguta, vakawana sezvaaiva areva kwavari; vakagadzirira pasika.
\p
\v 17 Kuzoti ava madekwani wakasvika nevanegumi nevaviri.
\v 18 Zvino vakati vagara vachidya, Jesu akati: Zvirokwazvo ndinoti kwamuri: Umwe wenyu anodya neni achanditengesa.
\v 19 Ndokubva vatanga kushungurudzika, umwe neumwe akati kwaari: Zvirokwazvo handisi ini, ndizvo here? Neumwe: Zvirokwazvo handisi ini, ndizvo here?
\v 20 Asi wakapindura akati kwavari: Umwe wevanegumi nevaviri, anoseva neni mundiro.
\v 21 Mwanakomana wemunhu anoenda zvirokwazvo, sezvazvakanyorwa pamusoro pake; asi ane nhamo munhu uyo, Mwanakomana wemunhu waanotengeswa naye! Zvaiva nani kwaari kana munhu uyo aiva asina kuzvarwa.
\p
\v 22 Zvino vakati vachidya, Jesu akatora chingwa, akaropafadza, akamedura, ndokupa kwavari, akati: Torai, idyai, ichi ndicho muviri wangu.
\v 23 Akatora mukombe, akati avonga akapa kwavari, vakanwa vose pauri.
\v 24 Zvino akati kwavari: Iri iropa rangu, iro resungano itsva, rinoteurirwa vazhinji.
\v 25 Zvirokwazvo ndinoti kwamuri: Handichazotongonwi zvechibereko chemuzambiringa, kusvika zuva iro randichazochinwa naro chava chitsva muushe hwaMwari.
\v 26 Zvino vakati vaimba rwiyo rwekurumbidza vakabuda vakaenda kugomo reMiorivhi.
\s Jesu anoudza Petro kuti achamuramba
\p
\v 27 Zvino Jesu akati kwavari: Mose muchagumburwa nekuda kwangu usiku huno, nokuti kwakanyorwa \add kuchinzi\add*: Ndicharova mufudzi, makwai agopararira.
\v 28 Asi shure kwekumutswa kwangu, ndichakutungamirirai kuenda kuGarirea.
\v 29 Asi Petro wakati kwaari: Kunyange vose vakagumburwa, asi kwete ini.
\v 30 Jesu ndokuti kwaari: Zvirokwazvo ndinoti kwauri: Nhasi, neusiku huno, jongwe risati rarira kaviri, uchandiramba katatu.
\v 31 Asi iye wakareva zvakanyanya kusimba, \add achiti\add*: Kunyange ndikatofanira kufa nemwi, handingatongokurambiyi. Nevosewo vakadaro.
\s Jesu muGetsemani
\p
\v 32 Zvino vakasvika panzvimbo yainzi Getsemani; akati kuvadzidzi vake: Garai pano, ndichi\add no\add*nyengetera.
\v 33 Akatora pamwe naye Petro naJakobho naJohwani, akatanga kuvhunduka nekunetseka zvikuru.
\v 34 Akati kwavari: Mweya wangu unoshungurudzika kwazvo kusvika pakufa; garai pano murinde.
\v 35 Akapfuura zvishoma, akawira pasi, akanyengetera, kuti kana zvaibvira, nguva ipfuure kwaari.
\v 36 Zvino akati: Abha*, Baba, zvinhu zvose zvinogoneka kwamuri. Bvisai mukombe uyu kwandiri, asi kwete zvandinoda ini, asi zva\add munoda\add* imwi.
\v 37 Zvino akasvika, akavawana varere; akati kuna Petro: Simoni, urere here? Wakonewa kurinda awa rimwe here?
\v 38 Rindai munyengetere, kuti murege kupinda mumuedzo. Mweya unoda hawo, asi nyama ine utera.
\v 39 Akaendazve, akanyengetera achireva mashoko mamwechete.
\v 40 Zvino paakadzoka, akavawana vararazve, nokuti meso avo aiva orema; vakasaziva zvavangamupindura.
\v 41 Akauya rwechitatu, akati kwavari: Chirambai murere zvino muzorore. Zvaringana; nguva yasvika; tarirai, Mwanakomana wemunhu wokumikidzwa mumaoko avatadzi.
\v 42 Simukai, tiende; tarirai, wonditengesa wava pedo.
\s Kusungwa kwaJesu
\p
\v 43 Pakarepo achataura, Judhasi wakasvika, umwe wevanegumi nevaviri, chaunga chikuru chinaye chine minondo netsvimbo, chichibva kuvapristi vakuru nevanyori nevakuru.
\v 44 Zvino iye wakamutengesa waiva avapa chiratidzo, achiti: Uyo wandinongotsvoda ndiye; mumutore muende naye maka\add mu\add*chengetedza.
\v 45 Zvino wakati asvika, pakarepo akaswedera kwaari akati: Rabhi*! Rabhi! Akamutsvoda.
\v 46 Vakabva vaisa maoko avo kwaari, vakamubata.
\v 47 Zvino umwe wevaiva vamirepo wakavhomora munondo akatema muranda wemupristi mukuru, akagura nzeve yake.
\p
\v 48 Zvino Jesu akapindura akati kwavari: Mabuda semakanangana negororo neminondo netsvimbo kuzondibata here?
\v 49 Ndaiva ndinemwi mutembere zuva nezuva ndichidzidzisa, asi hamuna kundibata, asi \add izvi zvaitwa\add* kuti magwaro azadziswe.
\v 50 Vose ndokumusiya vakatiza.
\v 51 Zvino rimwe jaya rakamutevera, rakamonera mucheka werineni rakashama. Majaya akaribata;
\v 52 ndokubva rasiya mucheka werineni, rikavatiza rakashama.
\s Jesu pamberi pemupristi mukuru nevakuru
\p
\v 53 Zvino vakaendesa Jesu kumupristi mukuru; vakaunganira kwaari vapristi vakuru vose nevakuru nevanyori.
\v 54 Petro akamutevera ari kure kusvika mukati mechivanze chemupristi mukuru; aiva agere pamwe nevaranda, achidziya moto.
\p
\v 55 Zvino vapristi vakuru nedare rose remakurukota vakatsvaka uchapupu hwakanangana naJesu, kuti vamuuraye; asi havana kuhuwana.
\v 56 Nokuti vazhinji vaimupupurira nhema, asi uchapupu hauna kupindirana.
\v 57 Ndokubva kwasimuka vamwe vakamupupurira nhema vachiti:
\v 58 Isu takamunzwa achiti: Ini ndichaputsa tembere iyi yakaitwa nemaoko, uye mumazuva matatu ndichavaka imwe isina kuitwa nemaoko.
\v 59 Asi kunyange zvakadaro uchapupu hwavo hauna kupindirana.
\v 60 Zvino mupristi mukuru wakasimuka pakati \add pavo\add*, akabvunza Jesu, achiti: Haupinduri chinhu here? Vanopupurei ava chakanangana newe?
\v 61 Asi wakanyarara, akasapindura chinhu. Mupristi mukuru akamubvunzazve, akati kwaari: Iwe uri Kristu, Mwanakomana weWakaropafadzwa here?
\v 62 Jesu akati: Ndini iye. Uye muchaona Mwanakomana wemunhu agere kuruoko rwerudyi rwesimba, achiuya nemakore ekudenga.
\v 63 Mupristi mukuru ndokubvarura nguvo dzake akati: Tichiri kudirei zvapupu?
\v 64 Manzwa kunyomba; munofungei? Zvino vose vakamurasa kuti ave nemhosva yerufu.
\p
\v 65 Vamwe vakatanga kumupfira, nekufukidza chiso chake, nekumurova netsiva, nokuti kwaari: Porofita! Varanda vakamurova nembama dzamaoko.
\s Kuramba kwaPetro
\p
\v 66 Zvino Petro achiri pachivanze pasi, kwakasvika umwe wevarandakadzi vemupristi mukuru;
\v 67 achiona Petro achidziya \add moto\add*, akamutarira akati: Iwewo waiva una Jesu weNazareta.
\v 68 Asi wakaramba, achiti: Handizivi kana kunzwisisa zvaunoreva. Akabuda panze akaenda kumusuwo; jongwe rikarira.
\p
\v 69 Zvino murandakadzi akamuonazve, akatanga kuti kuna vaiva vamirepo: Uyu ndewavo.
\v 70 Asi wakarambazve. Zvino shure kwechinguvana, vaiva vamirepo vakatizve kuna Petro: Zvirokwazvo, uri wavo, nokuti newe uri muGarirea nemutauro wako unotenderana \add nazvo\add*.
\v 71 Akatanga kutuka nekupika, achiti: Handimuzivi munhu uyu wamunoreva.
\v 72 Zvino jongwe rikarira rwechipiri. Petro ndokurangarira shoko Jesu raaiva areva kwaari rekuti: Jongwe risati rarira kaviri, uchandiramba katatu. Zvino wakati achifunga izvozvo akachema.
