\c 13
\s Jesu unoporofita kuputswa kweJerusarema nokudzoka kwake
\p
\v 1 Zvino wakati achibuda mutembere, mumwe wavadzidzi vake wakati kwaari: Mudzidzisi, tarirai mabwe, \add kuti\add* akadini nezvivakwa \add kuti\add* zvakadini!
\v 2 Jesu achipindura akati kwaari: Unoona zvivakwa izvi zvikuru here? hakungasiiwi ibwe pamusoro pebwe, risingazowisirwi pasi.
\p
\v 3 Zvino wakati agere pagomo reMiorivhi, mhiri pakatarisana netembere, Petro, naJakobho, naJohwani, naAndiriya vakamubvunza pachivande, \add vachiti\add*:
\v 4 Tiudzei, izvozvi zvichagova riniko? Nechiratidzo \add chichava\add* chipiko, kana izvozvi zvose zvozadziswa?
\v 5 Zvino Jesu achivapindura akatanga kuti: Chenjerai kusava nounokutsausai.
\v 6 Nokuti vazhinji vachauya muzita rangu, vachiti: Ndini \add iye\add*, vachitsausa vazhinji.
\v 7 Asi kana muchinzwa zvehondo, nerunyerekupe rwehondo, musatambudzika; nokuti zvinofanira kumboitika; asi kuguma kuchigere.
\v 8 Nokuti rudzi ruchamukira rudzi; noushe huchamukira ushe; uye kuchava nekudengenyika kwenyika kunzvimbo dzakasiyana-siyana, uye kuchava nenzara, nematambudziko; izvi kutanga kwekurwadziwa.
\p
\v 9 Zvichenjererei imwi, nokuti vachakukumikidzai kumakurukota, uye nomumasinagoge mucharohwa, muchakumikidzwa pamberi pavatongi namadzimambo nokuda kwangu, chive chapupu kwavari.
\v 10 Asi evhangeri inofanira kutanga kumboparidzirwa pakati pemarudzi ose.
\v 11 Asi kana vachi\add ku\add*kwevai, vachikukumikidzai \add kumakurukota\add*, musambofunganya pakutanga zvamuchataura kana kufanorangarira, asi chero zvamunenge mapiwa nenguva iyo imwi taurai izvozvo; nokuti hamuzimwi munotaura, asi Mweya Mutsvene.
\v 12 Zvino mukoma uchatengesera munun'una kurufu, nababa mwanakomana; navana vachamukira vabereki nokuvaurayisa.
\v 13 Uye muchavengwa navose nokuda kwezita rangu; asi unotsungirira kusvikira pakuguma, ndiye uchaponeswa.
\p
\v 14 Zvino kana muchiona nyangadzi yokuparadza yakataurwa naDhanyeri muporofita, imire paisingafaniri (unorava ngaanzwisise), zvino vari muJudhiya ngavatizire kumakomo;
\v 15 nouri pamusoro pedenga reimba ngaarege kuburukira mumba, kana kupinda kunotora chinhu mumba make.
\v 16 Nouri mumunda ngaarege kutendeukira shurezve kunotora nguvo yake.
\v 17 Asi urombo kune avo vanemimba naavo vanomwisa namazuva iwayo!
\p
\v 18 Asi nyengeterai kuti kutiza kwenyu kurege kuva muchando.
\v 19 Nokuti \add mu\add*mazuva iwayo kuchavapo kutambudzika, kusati kwambovapo kubva pakutanga kokusikwa kwakasikwa naMwari kusvikira zvino, uye hakuchazovipo.
\v 20 Dai Ishe asina kutapudza mazuva iwayo, hakunenyama yaiponeswa; asi nokuda kwavakasanangurwa,vaakasanangura, wakatapudza mazuva \add iwawo\add*.
\p
\v 21 Zvino kana munhu achiti kwamuri: Tarirai, Kristu pano, tarirai papo, musatenda.
\v 22 Nokuti vana Kristu venhema, navaporofita venhema vachamuka, vagoratidza zviratidzo nezvishamiso, kuti vatsause kana zvichibvira kunyange vasanangurwa.
\v 23 Asi chenjerai imwi; tarirai, ndagara ndakuudzai zvinhu zvose.
\p
\v 24 Asi namazuva iwayo, shure kokutambudzika ikoko, zuva richasviba, nomwedzi hauchazopi chiedza chawo,
\v 25 nenyeredzi dzokudenga dzichawa, namasimba ari kudenga achazungunuswa.
\v 26 Ipapo vachaona Mwanakomana womunhu achiuya mumakore nesimba guru nokubwinya,
\v 27 ipapo uchatuma vatumwa vake, vakaunganidza pamwechete vasanangurwa vake kubva kumhepo ina, kubva kumugumo wenyika kusvikira kumugumo wokudenga.
\p
\v 28 Zvino dzidzai pamufananidzo womuonde; kana davi rawo rava nyoro, mashizha achitunga, munoziva kuti munakamwe wava pedo.
\v 29 Saizvozvo imwivo, kana moona izvozvo zvichiitika, zivai kuti wava pedo watova pamukova.
\p
\v 30 Zvirokwazvo ndinoti kwamuri: Rudzi urwu harungatongopfuuri, kusvikira zvinhu izvi zvose zvaitika.
\v 31 Denga nenyika zvichapfuura; asi mashoko angu haangapfuuri.
\p
\v 32 Asi zvezuva iro nenguva, hakuna unoziva, kunyange vatumwa vari kudenga, kunyange Mwanakomana, asi Baba.
\v 33 Chenjerai, murinde, munyengetere; nokuti hamuzivi kuti nguva ndeyarini.
\v 34 Somunhu wakaenda kune imwe nyika, akasiya imba yake, akapa simba kuvaranda vake, kunomumwe nomumwe basa rake, akarairavo murindi womukova kuti arinde.
\v 35 Naizvozvo rindai imwi; nokuti hamuzivi kuti mwene weimba unouya rinhi, manheru, kana pakati pousiku, kana pakurira kwejongwe, kana mangwanani;
\v 36 kuti arege kuuya kamwekamwe, akakuwanai muvete.
\v 37 Zvandinokuudzai imwi, ndinoudza vose, Rindai!
