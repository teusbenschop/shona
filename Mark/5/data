\c 5
\s Jesu anobudisa mweya yetsvina
\p
\v 1 Vakasvika mhiri kwegungwa, kunyika yeVaGadharini.
\v 2 Zvino wakati abuda muchikepe, pakarepo munhu akamuchingamidza achibva kumarinda ane mweya wetsvina,
\v 3 uyo waiva ane ugaro kumarinda, uye kwaiva kusina waiva achigona kumusunga kunyange nemaketani,
\v 4 nokuti kazhinji waisungwa nezvisungo zvemakumbo nemaketani, asi maketani aigurwa nepakati naye, nezvisungo zvemakumbo zvaigurwa kuita zvidimbu; uye kwaiva kusina waigona kumupingudza.
\v 5 Zvino nguva dzose, usiku nemasikati, waiva mumakomo nemumarinda achidanidzira, achizvicheka nemabwe.
\v 6 Zvino wakati achiona Jesu ari kure, akamhanya ndokumunamata;
\v 7 akadanidzira nenzwi guru akati: Ndinei nemwi Jesu, Mwanakomana waMwari Wekumusoro-soro? Ndinokupikirai naMwari, murege kundirwadzisa.
\v 8 Nokuti wakati kwaari: Buda mumunhu, mweya wetsvina.
\v 9 Ndokumubvunza \add akati\add*: Zita rako ndiani? Akapindura achiti: Zita rangu \add rinonzi\add* Regiyoni, nokuti tiri vazhinji.
\v 10 Akamukumbirisa zvikuru kuti arege kuvaendesa kunze kwenyika.
\v 11 Zvino kwaiva kuripo pedo nemakomo boka guru renguruve dzichifura.
\v 12 Nemadhimoni ese akamukumbira zvikuru achiti: Titumirei kunguruve kuti tipinde madziri.
\v 13 Pakarepo Jesu akaatendera. Mweya yetsvina ikabuda ikapinda munguruve; boka rikapitirikira kumawere kuenda kugungwa, dzinenge dzaiva zvuru zviviri, dzikabitirirwa mugungwa.
\p
\v 14 Zvino vaifudza nguruve vakatiza, vakanoreva muguta neparuwa. Vakabuda kuzoona kuti chii chainge chaitwa.
\v 15 Vakasvika kuna Jesu, vakaona waiva ane madhimoni, iye waiva neRegiyoni agere, akapfeka ari munhu kwaye; vakatya.
\v 16 Uye avo vaiva va\add zvi\add*ona, vakavarondedzera kuti zvakaitika sei kune waiva ane madhimoni nepamusoro penguruve.
\v 17 Vakatanga kumukumbirisa kuti abve mudunhu mavo.
\p
\v 18 Zvino wakati achipinda muchikepe, iye waiva nemadhimoni akamukumbirisa kuti ave naye.
\v 19 Asi Jesu haana kumutendera, asi wakati kwaari: Enda kumba kwako, kune vekwako, unovaudza kuti zvikuru sei Ishe zvaakuitira, nekukuitira tsitsi.
\v 20 Akabva ndokuenda akatanga kuparidza muDhekapori kukura kwezvinhu Jesu zvaakamuitira; vose vakashamisika.
\s Jesu anoporesa mukadzi ane kubuda ropa uye anomutsa mukunda waJairosi
\p
\v 21 Jesu wakati ayambukazve nechikepe kune rimwe divi, chaunga chikuru chikaunganira kwaari, uye waiva ava parutivi rwegungwa.
\v 22 Zvino tarira, kwakasvika umwe wevakuru vesinagoge, wainzi Jairosi; zvino wakati amuona, akawira patsoka dzake.
\v 23 Akamukumbirisa zvikuru achiti: Mukunda wangu mudiki wotandadza, dai mauya muise maoko pamusoro pake kuti aponeswe uye achararama.
\v 24 Akaenda naye; chaunga chikuru chikamutevera, chikamutsimbirira.
\p
\v 25 Zvino umwe mukadzi waiva nekubuda ropa makore gumi nemaviri,
\v 26 waiva atambura zvikuru kuvarapi vazhinji, waiva apedza zvose zvaaiva anazvo, asina kutongobatsirika, asi pachinhambo cheizvi ainyanyisa,
\v 27 wakati anzwa zvaJesu, akauya nepakati pechaunga neshure, akabata nguvo yake.
\v 28 Nokuti wakati: Kana ndikabata nguvo dzake chete, ndichaponeswa.
\v 29 Zvino pakarepo chitubu cheropa rake chikapwa, akanzwa mumuviri kuti waporeswa pachifo.
\v 30 Zvino pakarepo Jesu achiziva mukati make kuti simba rabuda maari, akatendeuka pachaunga akati: Ndiani wabata nguvo dzangu?
\v 31 Vadzidzi vake vakati kwaari: Munoona chaunga chinokutsimbirirai, zvino moti: Ndiani wandibata?
\v 32 Zvino wakaringa-ringa kuona uyo waiva aita ichi.
\v 33 Asi mukadzi achitya, nekubvunda, achiziva zvaiva zvaitika maari, akauya ndokuwira pamberi pake, ndokumuudza chokwadi chose.
\v 34 Ndokuti kwaari: Mukunda, rutendo rwako rwakuponesa, enda nerugare, poreswa pachifo chako.
\p
\v 35 Wakati achataura, kwakasvika \add vamwe\add* vemukuru wesinagoge vakati: Mukunda wenyu wafa, muchiri kutambudzirei Mudzidzisi?
\v 36 Pakarepo Jesu achinzwa shoko rakataurwa akati kumukuru wesinagoge: Usatya, tenda chete.
\v 37 Akasatendera munhu kumutevera, kunze kwaPetro, naJakobho, naJohwani munin'ina waJakobho.
\v 38 Zvino wakasvika mumba memukuru wesinagoge, akaona mhere-mhere nevaichema nekurira zvikuru.
\v 39 Zvino wakati apinda akati kwavari: Munoitirei mhere-mhere muchichema? Mwana haana kufa, asi arere.
\v 40 Vakamuseka. Asi iye wakati avabudisa vose panze, akatora baba vemwana namai nevaiva vanaye, akapinda maiva murere mwana.
\v 41 Akabata ruoko rwemwana, akati kwaari: "Tarita kumi"; ndokuti kana zvichishandurwa: Musikana mudiki, ndinoti kwauri, muka.
\v 42 Pakarepo musikana wakasimuka, akafamba; nokuti waiva wemakore gumi nemaviri; vakashamisika nekushamisika kukuru.
\v 43 Akavaraira zvikuru kuti kusava nemunhu anoziva izvi; akati apiwe kudya.