\c 5
\s Jesu unobudisa mweya yetsvina
\p
\v 1 Vakasvika mhiri kwegungwa, kunyika yevaGadharini.
\v 2 Zvino wakati abuda muchikepe, pakarepo munhu akamuchingamidza achibva kumarinda anomweya wetsvina,
\v 3 uyo wakange ane ugaro kumarinda, uye kwakange kusina munhu wakange achigona kumusunga kunyange nemaketani,
\v 4 nekuti kazhinji waisungwa nezvisungo zvamakumbo nemaketani, asi maketani aigurwa nepakati naye, nezvisungo zvamakumbo zvaigurwa kuita zvidimbu; uye kwakange kusina waigona kumupingudza.
\v 5 Zvino nguva dzose, usiku nemasikati, waiva mumakomo nekumarinda achidanidzira, achizvicheka nemabwe.
\v 6 Zvino wakati achiona Jesu ari kure, akamhanya ndokumunamata;
\v 7 akadanidzira nenzwi guru akati: Ndinei nemwi Jesu, Mwanakomana waMwari Wekumusoro-soro? Ndinokupikirai naMwari, murege kundirwadzisa.
\v 8 Nekuti wakati kwaari: Buda mumunhu, mweya wetsvina.
\v 9 Ndokumubvunza \add akati\add*: Zita rako ndiani? Akapindura achiti: Zita rangu \add rinonzi\add* Regiyoni nekuti tiri vazhinji.
\v 10 Vakamukumbirisa zvikuru kuti arege kuvaendesa kunze kwenyika.
\v 11 Zvino kwakange kuripo pedo nemakomo boka guru renguruve dzichifura.
\v 12 Nemadhimoni ose akamukumbira zvikuru ichiti: Titumirei kunguruve kuti tindopinda madziri.
\v 13 Pakarepo Jesu akaitendera. Mweya yetsvina ikabuda ikapinda munguruve; boka rikapitirikira kumawere kuenda kugungwa, dzinenge dzaiva zvuru zviviri, dzikabitirirwa mugungwa.
\p
\v 14 Avo vaifudza nguruve ndokutiza, vakandoreva muguta neparuwa. Vakabuda kuzoona kuti chii chainge chaitwa.
\v 15 Vakasvika kuna Jesu, vakaona uyo wakange ane madhimoni, iye waiva neRegiyoni agere, akapfeka ari munhu kwaye; vakatya.
\v 16 Vaya vakange va\add zvi\add*ona, vakavarondedzera kuti zvakaitika sei kune wakange ane madhimoni nepamusoro penguruve.
\v 17 Vakatanga kumukumbirisa kuti abve mudunhu mavo.
\p
\v 18 Zvino wakati achipinda muchikepe, iye waiva nemadhimoni akamukumbirisa kuti ave naye.
\v 19 Asi Jesu haana kumutendera, asi wakati kwaari: Enda kumba kwako, kune vekwako, undovaudza kuti zvikuru sei Ishe zvaakuitira, nekukuitira ngoni.
\v 20 Akabva ndokuenda akatanga kuparidza muDhekapori kukura kwezvinhu Jesu zvaakamuitira; vose vakashamisika.
\s Jesu unoporesa mukadzi une kubuda ropa uye unomutsa mukunda waJairosi
\p
\v 21 Jesu wakati ayambukazve nechikepe kune rimwe divi, chaunga chikuru chikaunganira kwaari, uye wakange ava pedo negungwa.
\v 22 Zvino tarira, kwakasvika umwe wevakuru vesinagoge, wainzi Jairosi; zvino wakati amuona, akawira patsoka dzake.
\v 23 Akamukumbirisa zvikuru achiti: Mukunda wangu muduku wotandadza, uyai muise maoko pamusoro pake kuti aponeswe uye uchararama.
\v 24 Akaenda naye; chaunga chikuru chikamutevera, chikamutsimbirira.
\p
\v 25 Zvino umwe mukadzi waiva nekubuda ropa makore gumi nemaviri,
\v 26 wakange atambura zvikuru kuvarapi vazhinji, wakange apedza zvose zvaakange anazvo, asina kutongobatsirika, asi pachinhambo cheizvi ainyanyisa,
\v 27 wakati anzwa zvaJesu, akauya nepakati pechaunga neshure, akabata nguvo yake.
\v 28 Nekuti wakati: Kana ndikabata nguvo dzake chete, ndichaponeswa.
\v 29 Zvino pakarepo chitubu cheropa rake chikapwa, akanzwa mumuviri kuti waporeswa pachifo.
\v 30 Zvino pakarepo Jesu achiziva mukati make kuti simba rabuda maari, akatendeuka pachaunga akati: Ndiani wabata nguvo dzangu?
\v 31 Vadzidzi vake vakati kwaari: Munoona chaunga chinokutsimbirirai, zvino moti: Ndiani wandibata?
\v 32 Zvino wakaringa-ringa kuona uyo wakange aita ichi.
\v 33 Asi mukadzi achitya, nekubvunda, achiziva zvakange zvaitika maari, akauya ndokuwira pamberi pake, ndokumuudza chokwadi chose.
\v 34 Ndokuti kwaari: Mukunda, rutendo rwako rwakuponesa, enda norugare, poreswa pachifo chako.
\p
\v 35 Wakati achataura, kwakasvika \add vamwe\add* vemukuru wesinagoge vakati: Mukunda wenyu wafa, muchiri kutambudzirei mudzidzisi?
\v 36 Pakarepo Jesu achinzwa shoko rakataurwa akati kumukuru wesinagoge: Usatya, tenda chete.
\v 37 Akasatendera munhu kumutevera, kunze kwaPetro naJakobho naJohwani munun'una waJakobho.
\v 38 Vakasvika mumba memukuru wesinagoge, akaona mhere-mhere nevaichema nekurira zvikuru.
\v 39 Zvino wakati apinda akati kwavari: Munoitirei mhere-mhere muchichema? Mucheche haana kufa, asi uvete.
\v 40 Vakamuseka vachimumhura. Asi iye wakati avabudisa vose panze, akatora baba vemucheche namai nevakange vanaye, akapinda makange muvete mucheche.
\v 41 Akabata ruoko rwemucheche, akati kwaari: "Tarita kumi;" ndokuti kana zvichishandurwa: Musikana muduku, ndinoti kwauri, muka.
\v 42 Pakarepo musikana wakasimuka, akafamba, nekuti waiva wamakore gumi nemaviri; vakashamisika nekushamisika kukuru.
\v 43 Akavaraira zvikuru kuti kusava nemunhu unoziva izvi; akati apiwe chikafu.
