\c 5
\s Jesu unobudisa mweya yakaipa yavaGadharini
\p
\v 1 Vakasvika mhiri kwegungwa, kunyika yavaGadharini.
\v 2 Zvino wakati abuda muchikepe, pakarepo akasongana nomunhu achibva kumarinda anomweya wetsvina,
\v 3 uyo wakanga ane ugaro kumarinda, uye kwakanga kusina munhu wakanga achigona kumusunga kunyange neketani,
\v 4 nokuti kazhinji waisungwa nezvisungo zvamakumbo namaketani, asi maketani aidamburwa napakati naye, nezvisungo waidambura kuita zvidimbu; saizvozvo kwakanga kusina waigona kumupingudza.
\v 5 Zvino nguva dzose, usiku namasikati, waiva mumakomo nokumarinda achidanidzira, achizvicheka namabwe.
\v 6 Zvino wakati achiona Jesu ari kure, akamhanya, ndokumunamata;
\v 7 akadanidzira nenzwi guru akati: Ndineiko nemwi Jesu, Mwanakomana waMwari Wokumusorosa? Ndinokupikirai naMwari kuti murege kunditambudza.
\v 8 Nokuti akati kwaari: Buda mumunhu, \add iwe\add* mweya wetsvina.
\v 9 Akamubvunza \add akati\add*: Zita rako ndianiko? Akapindura achiti kwaari: Zita rangu \add rinonzi\add* Rigiyoni nokuti tiri vazhinji.
\v 10 Vakamukumbira zvikuru kuti arege kuvadzinga panyika iyo.
\v 11 Zvino kwakanga kuripo pedo negomo boka guru renguruve dzichifura.
\v 12 Madhimoni ose akamukumbira zvikuru ichiti: Titumirei kunguruve kuti tindopinda madziri.
\v 13 Pakarepo Jesu akaatendera. Mweya yakaipa ikabuda ikapinda munguruve; boka rikamhanyira zvinesimba kumawere kugungwa, dzinenge dzaiva zvuru zviviri, dzikafira mugungwa.
\p
\v 14 Zvino avo vaifudza nguruve vakatiza, vakandoreva muguta naparuwa. Vakauya kuzoona kuti chii chainge chaitwa.
\v 15 Vakasvika kuna Jesu, vakaona uyo wakanga ane madhimoni, iye waiva neRigiyoni agere, akapfeka ari munhu kwaye; vakatya.
\v 16 Vaya vakanga va\add zvi\add*ona, vakavarondedzera zvakaitirwa iye wakanga ane madhimoni nenguruvewo.
\v 17 Vakatanga kumugombedzera zvikuru kuti abve kumiganhu yavo.
\p
\v 18 Zvino wakati achipinda muchikepe, iye waiva nemadhimoni akamukumbirisa zvikuru kuti agare naye.
\v 19 Asi Jesu haana kumutendera, asi wakati kwaari: Enda kumba kwako, kuhama dzako, undovaudza kuti zvikuru sei zvawakaitirwa naShe, napawakaitirwa ngoni napo.
\v 20 Akaenda akabva akatanga kuparidza muDhekapori kukura kwezvinhu zvaakaitirwa naJesu; vose vakashamiswa.
\s Jesu unoporesa mukadzi unobuda ropa uye unomutsa mwanasikana waJairosi
\p
\v 21 Jesu wakati ayambukazve nechikepe kune rimwe divi, vanhu vazhinji vakaunganira kwaari ava pedo negungwa.
\v 22 Zvino tarira, kwakasvika mumwe wavakuru vesinagoge; nezita \add wainzi\add* Jairosi, zvino wakati amuona, akawira patsoka dzake.
\v 23 Akamugombedzera zvikuru achiti: Mukunda wangu muduku wotandadza, uyai muise mavoko enyu pamusoro pake aponeswe uye uchararama.
\v 24 Akaenda naye; chaunga chikuru chikamutevera, chichimutsikirira.
\p
\v 25 Zvino mumwe mukadzi waiva ne\add chirwere\add* chokubuda ropa makore anegumi namaviri,
\v 26 wakanga atambura zvikuru kuvarapi vazhinji, wakanga apedza zvose zvaakanga anazvo, asina kutongobatsirika, asi kungonyanyisa.
\v 27 Wakati anzwa zvaJesu, akauya napakati pechaunga chaiva mushure, akabata nguvo yake.
\v 28 Nokuti wakati: Kana ndikabata nguvo yake chete, ndichaporeswa.
\v 29 Zvino pakarepo chitubu cheropa rake chikapwa, akanzwa mumuviri kuti waporeswa pakurwara uku.
\v 30 Zvino pakarepo Jesu achiziva mukati make kuti simba rabuda kwaari, akatendeuka pakati pechaunga akati: Ndianiko wabata nguvo dzangu?
\v 31 Vadzidzi vake vakati kwaari: Munoona chaunga chikuru chinokutsimbirirai, zvino moti ndiani wandibata?
\v 32 Zvino wakaringa-ringa kuona uyo wakanga aita chinhu ichi.
\v 33 Asi mukadzi achitya, nokubvunda, achiziva zvakanga zvaitiwa maari, akauya ndokuwira pasi pamberi pake, ndokumuudza chokwadi chose.
\v 34 Zvino akati kwaari: Mukunda, kutenda kwako kwakuponesa, enda norugare, upore pachifo chako.
\p
\v 35 Wakati achataura, kwakasvika \add vamwe\add* \add vacibva kumba\add* kwemukuru wesinagoge vakati: Mukunda wenyu wafa, muchagotambudzireiko mudzidzisi?
\v 36 Pakarepo Jesu achinzwa shoko rakataurwa akati kumukuru wesinagoge: Usatya, tenda chete.
\v 37 Akasatendera munhu kumutevera, kunze kwaPetro naJakobho naJohwani munun'una waJakobho.
\v 38 Vakasvika mumba momukuru wesinagoge, akaona mhere-mhere navaichema nokurira zvikuru.
\v 39 Zvino wakati apinda, akati kwavari: Munoitireiko mhere-mhere iyi muchichema? Mwana muduku haana kufa asi uvete.
\v 40 Vakamuseka vachimumhura. Asi iye wakati avabudisa vose panze, akatora baba vomwana muduku namai navaakanga anavo, akapinda kwakanga kuvete mwana muduku.
\v 41 Akabata ruvoko rwomwana muduku, akati kwaari: "Tarita kumi;" ndokuti kana zvichishandurwa: Musikana, Muka!
\v 42 Pakarepo musikana wakasimuka, akafamba, nokuti waiva wamakore anegumi namaviri; vakashamiswa nokushama kukuru.
\v 43 Akavaraira zvikuru kuti hakuna munhu unofanira kuzviziva; akati apiwe zvokudya.
