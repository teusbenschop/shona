\c 2
\s Ninivhe richaparadzwa naJehovha
\p
\v 1 Muputsanyi auya kuzorwa nemi; rindirai nhare, tarirai nzira, simbisai zviuno zvenyu, itai nesimba renyu kwazvo.
\v 2 Nokuti Jehovha anodzosa kurumbidzwa kukuru kwaJakove sokurumbidzwa kukuru kwaIsraeri; nokuti vapambi vakavapamba, vakaparadza matavi emizambiringa yavo.
\v 3 Nhovo dzemhare dzake dzakatsvukiswa, varume vakatsunga vakapfeka nguvo tsvuku; ngoro dziri mumoto wedare nezuva rokuzvigadzira kwake, mapfumo ake emisipiresi anosimudzwa.
\v 4 Ngoro dzinovirima virima munzira dzomumusha, dzinobonderana pamapani dzakafanana namazhenje, dzinomhanya semheni.
\v 5 Ucharangarira vakuru vake, vanogumburwa pakufamba kwavo, vanomhanyira kurusvingo rwaro pakagadzirwa chitaviridzo.
\v 6 Masuwo enzizi akazarurwa, imba yamambo yakanyauka.
\v 7 Shoko ratemwa, rokuti, rakafukurwa, rakatapwa, vashandiri varo vanomutungamirira vachichema namazwi akaita seenjiva, vachizvirova pazvipfuva zvavo.
\v 8 Asi kubva kare Ninivhe rakange rakaita sedziva remvura; kunyange zvakadaro vanotiza. Vanodana vachiti: Mirai, mirai! Asi hakuna anocheuka.
\v 9 Pambai sirivha, pambai goridhe; nokuti kuwanda kwazvo hakuperi, iyo fuma yenhumbi dzakaisvonaka.
\v 10 Harina chinhu, rinoshaiwa zvese, rava dongo; mwoyo unonyauka, mabvi anobonderana, kurwadziwa kwazvo kuripo pazviuno zvese, zviso zvavese zvacheneruka.
\p
\v 11 Nzvimbo yeshumba iripi? Panodyira shumba diki ndapapi? Ndapapi panofamba shumba nehadzi yayo nomwana weshumba, kusina anodzikarudza?
\v 12 Shumba yaibvamburanya zvakaringana vana vayo, yaidzipira hadzi dzayo, yaizadza mapako ayo nezvayairuma, nenzimba dzayo nezvayaibata.
\p
\v 13 Tarirai, ndine mhaka nemwi ndizvo zvinotaura Jehovha wehondo ndichapisa ngoro dzaro dziite utsi, munondo uchapedza shumba dzenyu diki; ndichabvisa zvawakapamba panyika, inzwi renhume dzako haringatongonzwikwizve.