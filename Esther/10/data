\c 10
\s Ukuru hwaModhekai
\p
\v 1 Zvino mambo Ahasuwerusi wakaisa mutero panyika nezviwi zvegungwa.
\v 2 Zvino basa rese rekugwinya kwake neresimba rake, nedudziro yeukuru hwaModhekai, mambo hwaakamukurisa nahwo, hazvina kunyorwa here mubhuku reMakoronike emadzimambo eMedhiya nePerisiya?
\v 3 Nokuti Modhekai muJudha wakava wechipiri pana mambo Ahasuwerusi, uye mukuru pakati peVaJudha, uye achigamuchirwa nechaunga chehama dzake, achitsvakira vanhu vake zvakanaka, uye achitaura rugare kumbeu yake yose.