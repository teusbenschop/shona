\c 7
\s Hamani anosungirirwa
\p
\v 1 Zvino mambo naHamani vakasvika ku\add zo\add*va nemabiko navahosi vamabo, Esiteri.
\v 2 Mambo ndokutizve kuna Esiteri pazuva rechipiri pamabiko ewaini: Chii chikumbiro chako, vahosi vamambo, Esiteri? Chichaitwa kunyange kusvika pahafu yeushe.
\v 3 Zvino Esiteri vahosi vamambo wakapindura ndokuti: Kana ndawana nyasha pameso enyu, mambo, uye kana zvakanaka kuna mambo, upenyu hwangu ngahupihwe kwandiri pachikumbiro changu nevanhu vekwangu nechishuwo changu.
\v 4 Nokuti tatengeswa, ini nevanhu vekwangu, kuti tiparadzwe, kuti tiurawe nekuparadzwa. Asi kana tanga tatengeswa muvarume vatapwa nevakadzi vatapwa, ndingadai ndanyarara; asi muvengi haana kuenzana nekutadzirwa kwamambo.
\p
\v 5 Zvino mambo Ahasuwerusi wakapindura ndokuti kuna Esiteri vahosi vamambo: Ndiani, uye aripi, uyo wakazadza moyo wake kuita saizvozvo?
\v 6 Esiteri ndokuti: Mudzivisi nemuvengi ndiHamani wakaipa! Zvino Hamani wakatya pamberi pamambo navahosi vamambo.
\p
\v 7 Mambo ndokusimuka pamabiko ewaini mukutsamwa kwake kuenda kumunda weimba yamambo; Hamani akasimukawo kukumbirira upenyu hwake kuna Esiteri vahosi vamambo, nokuti wakaona kuti chakaipa chatemwa namambo pamusoro pake.
\v 8 Zvino mambo wakadzoka kubva pamunda wemuzinda kupinda muimba yemabiko ewaini. Zvino Hamani wakawira pamusoro pemubheda paiva naEsiteri. Mambo ndokuti: Woda kuchinyira vahosi vamambo vaneni mumba here? Zvino shoko rakabuda mumuromo mamambo; zvino vakafukidza chiso chaHamani.
\v 9 Zvino Haribhona, umwe wevatenwa wakati pamberi pamambo: Tariraiwo, danda Hamani raakaitira Modhekai, uyo wakataura zvakanaka pana mambo, rimire muimba yaHamani, kureba makubhiti makumi mashanu. Mambo ndokuti: Muremberedzei pariri.
\v 10 Zvino vakaremberedza Hamani padanda raaiva agadzirira Modhekai. Zvino kutsamwa kwamambo kwakadzikira.
