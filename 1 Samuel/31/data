\c 31
\s Kufa kwaSauro nekukundwa kweVaIsraeri paGiribhoa
\p
\v 1 Zvino VaFirisitia vakarwa naIsraeri\x + 1 Makor. 10.1-12.\x*; varume vaIsraeri ndokutiza pamberi peVaFirisitia, vakawa vafa pagomo reGiribhoa\x + 28.4. 2 Sam. 1.6,21. 21.12.\x*.
\v 2 VaFirisitia ndokunamatira pana Sauro nepavanakomana vake. VaFirisitia ndokuuraya Jonatani naAbhinadhabi naMariki-Shua vanakomana vaSauro\x + 14.49. 29.19.\x*.
\v 3 Zvino hondo yakaomera Sauro; vafuri ndokumuwana, varume veuta; zvino akarwadziswa zvikuru nevafuri\x + 2 Sam. 1.6.\x*.
\v 4 Zvino Sauro wakati kumutakuri wezvombo zvake: Vhomora munondo wako ugondibaya nawo\x + Vato. 9.54.\x*, zvimwe ava vasina kudzingiswa vangasvika vakandibaya, vakandibata nemutoo wakaipa\x + Vato. 14.3.\x*. Asi mutakuri wezvombo zvake haana kutenda, nokuti wakatya zvikuru\x + 2 Sam. 1.14.\x*. Naizvozvo Sauro wakatora munondo ndokuwira pamusoro pawo\x + 2 Sam. 1.10.\x*.
\v 5 Mutakuri wezvombo zvake paakaona kuti Sauro wafa, naiye wakawira pamusoro pemunondo wake, ndokufa pamwe naye.
\v 6 Sauro ndokufa, nevanakomana vake vatatu, nemutakuri wezvombo zvake, nevarume vake vose, nezuva iro pamwe chete\x + 1 Makor. 10.6.\x*.
\p
\v 7 Zvino varume vekwaIsraeri vaiva mhiri kwemupata nevaiva mhiri kwaJoridhani vachiona kuti varume vekwaIsraeri vatiza uye kuti Sauro nevanakomana vake vaiva vafa, vakasiya maguta, vakatiza. VaFirisitia vakasvika vakagara maari\x + 29.1,11. Josh. 17.16. Vato. 6.33. Hos. 1.5.\x*.
\v 8 Zvino zvakaitika chifume vaFirisitia pavakasvika kuzokumura vakaurawa, kuti vakawana Sauro nevanakomana vake vatatu vawa mugomo reGiribhoa.
\v 9 Zvino vakagura musoro wake, ndokukumura zvombo zvake\x + 17.51.\x*, ndokutumira kunyika yeVaFirisitia kumativi ose, kuparidza shoko kuimba yezvifananidzo zvavo, nekuvanhu\x + 2 Sam. 1.20. Vato. 16.23,24.\x*.
\v 10 Zvino vakaisa zvombo zvake\x + 21.9.\x* muimba yaAshitaroti\x + Vato. 2.13.\x*, vakaroverera chitunha chake\x + 2 Sam. 21.12. 1 Makor. 10.10.\x* pamadziro eBheti-Shani\x + Josh. 17.11.\x*.
\p
\v 11 Vagari veJabheshi-Giriyadhi\x + 11.1-11. Vato. 21.8.\x* pavakanzwa VaFririsitia zvavaiva vaitira Sauro,
\v 12 varume vose veumhare vakasimuka, ndokufamba usiku hwose, ndokutora chitunha chaSauro nezvitunha zvevanakomana vake pamadziro eBheti-Shani\x + 11.1-11. 2 Sam. 2.4-7.\x*, ndokuuya kuJabheshi ndokuzvipisirapo\x + 2 Makor. 16.14. 21.19. Jer. 34.5. Amo. 6.10.\x*.
\v 13 Zvino vakatora mapfupa avo ndokuaviga\x + 2 Sam. 21.12,14.\x* pazasi pemutamarisiki paJabheshi\x + 22.6. 1 Makor. 10.12.\x*, ndokutsanya\x + 7.6. 2 Sam. 12.16.\x* mazuva manomwe\x + Gen.. 50.10.\x*.