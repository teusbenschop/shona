\c 9
\s Sauro anozodzwa naSamueri
\p
\v 1 Zvino kwaiva nemurume waBhenjamini, wezita rake raiva Kishi, mwanakomana waAbhieri, mwanakomana waZerori, mwanakomana waBhekorati, mwanakomana waAfia, muBhenjamini, murume wesimba neumhare\x + 14.51. 1 Makor. 8.33. 9.39.\x*.
\v 2 Zvino waiva nemwanakomana, wezita rake raiva Sauro, uye jaya rakanaka; kwaiva kusina munhu pakati pevana vaIsraeri\x + 8.16.\x* wakanaka kumukunda; kubva pamafudzi ake zvichikwira waiva akareba kupfuura vanhu vose\x + 10.23.\x*.
\v 3 Zvino mbongoro hadzi dzaKishi baba vaSauro dzakarasika. Kishi ndokuti kuna Sauro mwanakomana wake: Tora hako pamwe newe umwe wevaranda, ugosimuka uende unotsvaka mbongoro hadzi.
\v 4 Zvino wakagura nemugomo raEfuremu\x + Josh. 24.33.\x*, ndokugura nemunyika yeSharisha\x + 2 Madz. 4.42.\x*, asi havana kudziwana. Vakagura nemunyika yeShaarimu\x + 13.17.\x*, asi dzaiva dzisiko. Zvino wakagura nemunyika yaBhenjamini, asi havana kudziwana.
\v 5 Ivo vasvika kunyika yeZufi\x + 9.11,14. 1.1.\x*, Sauro ndokuti kumuranda wake waiva naye: Uya tidzokere; zvimwe baba vangu vangasiya mbongoro hadzi vakashungurudzikira isu\x + 10.2. Mat. 6.27,31,34. 10.19. Ruk. 12.11,22,25,26.\x*.
\v 6 Iye ndokuti kwaari: Tarirai henyu, mune munhu waMwari muguta rino, uye munhu anokudzwa\x + Vato. 13.6.\x*; zvose zvaanotaura zvinoitika zvirokwazvo. Ikozvino hendei ikoko, zvimwe angatiudza nzira yedu yatingafamba nayo\x + 3.19.\x*.
\v 7 Zvino Sauro wakati kumuranda wake: Asi tarira, kana tichienda, tichamuvigirei munhu uyo\x + 1 Madz. 14.3. 2 Madz. 4.42. 8.8.\x*? Nokuti chingwa hachisisimo mumidziyo yedu; uye hapana chipo chekuunza kumunhu waMwari. Tinei\x + Vato. 13.6.\x*?
\v 8 Muranda ndokupindurazve kuna Sauro ndokuti: Tarirai, kwawanikwa muruoko rwangu chechina cheshekeri resirivha; zvino ndichapa munhu waMwari kuti atiudze nzira yedu.
\v 9 (Kare kwaIsraeri kana munhu achinobvunza Mwari\x + Gen.. 25.22.\x*, waitaura seizvi: Uyai tiende kumuvoni; nokuti uyo ari muporofita nhasi kutanga waidaidzwa \add kuti\add* muvoni\x + 2 Sam. 15.27. 1 Makor. 26.28. 2 Makor. 16.7,10. Isa. 30.10.\x*).
\v 10 Zvino Sauro wakati kumuranda wake: Shoko rako rakanaka, uya tiende. Naizvozvo vakaenda kuguta kwaiva nemunhu waMwari.
\p
\v 11 Vakakwira nepamukwidza weguta, ivo ndokuwana vasikana vachibuda kunochera mvura, ndokuti kwavari: Muvoni ari pano here\x + Gen.. 24.11.\x*?
\v 12 Zvino vakavapindura ndokuti: Aripo, tarirai ari pamberi penyu; kurumidzai ikozvino, nokuti wasvika muguta nhasi; nokuti vanhu vane chibairo nhasi panzvimbo yakakwirira\x + 10.5. 1 Madz. 3.2-4.\x*.
\v 13 Pamunongopinda muguta, muchamuwana pakarepo asati akwira kunzvimbo yakakwirira kunodya\x + 10.5. 1 Madz. 3.2-4.\x*; nokuti vanhu havangadyi kusvika asvika, nokuti ndiye anoropafadza chibairo; pashure vakakokwa vanodya. Naizvozvo kwirai zvino, nokuti muchamuwana iye nenguva inenge ino.
\v 14 Zvino vakakwira kuguta; pakupinda kwavo muguta, tarira, Samueri wakabuda kuvachingamidza kuti akwire kunzvimbo yakakwirira.
\p
\v 15 Zvino Jehovha waiva aratidza munzeve yaSamueri zuva rimwe rakatangira kusvika kwaSauro\x + 15.1. Mab. 13.21.\x*, achiti:
\v 16 Mangwana nenguva inenge ino ndichatuma kwauri munhu anobva kunyika yaBhenjamini; zvino iwe uchamuzodza kuva mutungamiriri pamusoro pevanhu vangu Israeri, kuti aponese vanhu vangu kubva muruoko rweVaFirisitia\x + 10.1.\x*; nokuti ndakatarira vanhu vangu, nokuti kuchema kwavo kwakasvika kwandiri\x + Eki. 2.25. 3.7,9.\x*.
\v 17 Samueri wakati achiona Sauro, Jehovha wakamupindura\x + Vato. 18.14. Mat. 11.25.\x*: Tarira munhu wandakataura nezvake kwauri. Uyu achatonga pamusoro pevanhu vangu\x + 16.12.\x*.
\v 18 Zvino Sauro wakaswedera kuna Samueri pakati pesuwo ndokuti: Ndiudzeiwo, imba yemuvoni iripi?
\v 19 Samueri ndokupindura Sauro ndokuti: Ndini muvoni; kwira mberi kwangu uende panzvimbo yakakwirira, nokuti muchadya neni nhasi; zvino mangwana ndichakurega uende, uye ndichakuudza zvose zviri pamoyo pako.
\v 20 Zvino kana dziri mbongoro hadzi dzako dzarasika kwauri nhasi \add ava\add* mazuva matatu, usaisa moyo wako padziri, nokuti dzawanikwa\x + 9.3.\x*. Asi zviri kuna ani zvishuvo zvose zvaIsraeri? Hazvisi kwauri nekuimba yose yababa vako here?
\v 21 Sauro ndokupindura ndokuti: Handisi muBhenjamini werudikisa rwemarudzi aIsraeri here\x + Vato. 20.46-48. 21.6. Map. 68.27.\x*? Uye mhuri yangu idiki kumhuri dzose dzemarudzi aBhenjamini? Munotaurirei saizvozvo kwandiri\x + 15.17. Vato. 6.15.\x*?
\v 22 Zvino Samueri wakatora Sauro nemuranda wake, ndokuvapinza muimba\x + 2 Madz. 23.11. Jer. 35.2. 36.12.\x*, ndokuvapa nzvimbo pamusoro pevakakokwa, ivo vainge vanhu makumi matatu.
\v 23 Zvino Samueri wakati kumubiki: Unza mugove wandakakupa, wandakareva kwauri \add ndichiti\add*: Uise kwauri.
\v 24 Zvino mubiki wakasimudza chidzva nezvaiva pachiri ndokuisa pamberi paSauro\x + Eki. 29.22,27. Rev. 7.32,33. Eze. 24.4.Gen.. 43.34.\x*. \add Samueri\add* ndokuti: Tarira, chakasara, chiise pamberi pako, idya, nokuti chakaisirwa iwe kusvika nguva ino yakatarwa; zvandati: Ndakoka vanhu. Sauro ndokudya naSamueri nezuva iroro.
\p
\v 25 Vakati vaburuka panzvimbo yakakwirira kupinda muguta, iye wakataura naSauro padenga reimba\x + 2 Sam. 11.2.\x*.
\v 26 Zvino vakamuka mangwanani. Zvino zvakaitika anenge mambakwedza, kuti Samueri wakadana Sauro padenga reimba achiti: Simuka kuti ndikurege uende. Sauro ndokusimuka, zvino vakabuda vari vaviri, iye naSamueri, vakabuda panze.
\v 27 Vakati voburuka pamugumo weguta, Samueri ndokuti kuna Sauro: Udza muranda apfuurire mberi kwedu (iye ndokupfuurira); asi iwe mira nhasi, kuti ndikunzwise shoko raMwari.