\c 7
\p
\v 1 Zvino varume veKiriati-Jearimi vakauya\x + 6.21.\x* ndokukwidza areka yaJehovha, ndokuiunza mumba maAbhinadhabhu pachikomo. Zvino vakaita mutsvene Eriazari mwanakomana wake kuti achengete areka yaJehovha\x + 2 Sam. 6.3.\x*.
\s VaFirisitia vanokundwa paMizipa
\p
\v 2 Zvino zvakaitika kubva pazuva areka rayakagara paKiriati-Jearimi, kuti mazuva akawanda, nokuti akava makore makumi maviri; imba yose yaIsraeri ndokuchema ichitevera Jehovha.
\p
\v 3 Zvino Samueri wakataura kuimba yose yaIsraeri achiti: Kana mukadzokera kuna Jehovha nemoyo wenyu wose\x + Isa. 55.7. Hos. 6.1.Det. 30.2-10. 1 Madz. 8.48. Jow. 2.12.\x*, bvisai vamwari vevatorwa pakati penyu\x + Vato. 10.16.\x* uye vaAshitaroti\x + Vato. 2.13.\x*, mururamisire moyo wenyu kuna Jehovha\x + 2 Makor. 19.3. 30.19. Ezi. 7.10. Job. 11.13. Map. 78.8.\x*, mumushumire iye oga; zvino achakununurai paruoko rweVaFirisitia\x + Det. 6.13. 10.20. 13.4. Mat. 4.10. Ruk. 4.8.\x*.
\v 4 Zvino vana vaIsraeri vakabvisa vana Bhaari nevaAshitaroti, ndokushumira Jehovha oga\x + Vato. 2.13.\x*.
\p
\v 5 Zvino Samueri wakati: Unganidzai Israeri wose paMizipa\x + Josh. 18.26.\x*, zvino ndichakunyengetererai kuna Jehovha\x + 7.9. Gen.. 20.7.\x*.
\v 6 Zvino vakaungana paMizipa, ndokuchera mvura ndokudururira pamberi paJehovha\x + 2 Sam. 14.14.\x*, ndokutsanya nezuva iroro\x + 28.20. 31.13. Vato. 20.26. Neh. 9.1. Dhan. 9.3,4,5. Jow. 2.12.\x*, ndokuti ipapo: Takatadzira Jehovha\x + Vato. 10.10. 1 Madz. 8.47.\x*. Samueri ndokutonga vana vaIsraeri paMizipa.
\p
\v 7 VaFirisitia vakati vanzwa kuti vana vaIsraeri vaiva vaungana paMizipa, madzishe eVaFirisitia akakwira kurwisa Israeri. Vana vaIsraeri pavakanzwa, vakatya VaFirisitia.
\v 8 Zvino vana vaIsraeri vakati kuna Samueri: Musanyarara kutichemera kuna Jehovha Mwari wedu, kuti atiponese paruoko rweVaFirisitia\x + Eki. 14.14. 2 Madz. 19.4. Isa. 37.4.\x*.
\v 9 Zvino Samueri wakatora gwayana rinoyamwa ndoku\add ri\add*pa rose kuna Jehovha kuva chipo chinopiswa. Samueri ndokuchema kuna Jehovha pamusoro paIsraeri; Jehovha ndokumupindura\x + Map. 99.6. Jer. 15.1.\x*.
\v 10 Samueri wakati achapa chipo chinopiswa, VaFirisitia vakaswedera kuhondo kurwisa Israeri; asi Jehovha wakatinhira nemutinhiro mukuru pamusoro peVaFirisitia nezuva iroro\x + 2.10. Map. 18.13. 2 Sam. 22.14,15.\x*, ndokuvavhiringidza; zvino vakarohwa pamberi paIsraeri\x + Josh. 10.10. Vato. 5.20.\x*.
\v 11 Zvino varume vaIsraeri vakabuda kubva paMizipa, ndokudzingirira VaFirisitia, ndokuvarova kusvika pazasi peBhetikari.
\v 12 Zvino Samueri wakatora ibwe ndokuisa pakati peMizipa neSheni, ndokutumidza zita raro Ebheni-Ezeri\x + Gen.. 28.18. 31.45. 35.14. Josh. 4.9. 24.26.\x*, ndokuti: Kusvika pano Jehovha wakatibatsira\x + Num.. 14.19.\x*.
\p
\v 13 Naizvozvo VaFirisitia vakawisirwa pasi\x + Vato. 13.1.\x* vakasazouyazve mumuganhu waIsraeri\x + 13.5.\x*. Zvino ruoko rwaJehovha rwakarwisa VaFirisitia mazuva ose aSamueri\x + 5.9.\x*.
\v 14 Nemaguta VaFirisitia avaiva vatorera Israeri akadzoserwa kuna Israeri, kubva paEkironi\x + Josh. 15.11.\x* kusvikawo paGati\x + 17.4.\x*; nemiganhu yavo Israeri wakanunura kubva muruoko rweVaFirisitia. Zvino kwakava nerugare pakati peVaIsraeri neVaAmori\x + Gen.. 15.16.\x*.
\p
\v 15 Zvino Samueri wakatonga Israeri mazuva ose eupenyu hwake\x + 7.6. 12.11. 25.1.\x*.
\v 16 Zvino waienda gore negore kupotedza Bheteri\x + Josh. 16.2.\x* neGirigari\x + Josh. 5.9.\x* neMizipa\x + Josh. 18.26.\x*, ndokutonga Israeri panzvimbo idzo dzose.
\v 17 Nekudzokera kwake kwaiva kuRama\x + 1.19.\x*, nokuti imba yake yaiva ipapo, uye ipapo waitonga Israeri; uye wakavakira Jehovha aritari ipapo\x + 7.9. 14.35. Vato. 21.4.\x*.