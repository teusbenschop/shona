\c 7
\p
\v 1 Ipapo varume veKiriatijearimi vakauya, vakatora areka yaJehovha, vakaiisa kumba kwaAbhinadhabhu pagomo; vakaita Eriazari mutsvene mwanakomana wake, kuti achengete areka yaJehovha.
\s VaFirisitia vanokundwa paMizipa
\p
\v 2 Kubva pamusi wokusvika kweareka paKiriatijearimi, yakagarapo nguva refu, nokuti akange ari makore makumi maviri; imba yese yaIsraeri ikachema kuna Jehovha.
\p
\v 3 Samueri akataura neimba yese yaIsraeri, akati: Kana muchida kudzokera kuna Jehovha nomoyo wenyu wese, bvisai vamwari vatorwa neAshitaroti pakati penyu, mugadzirire Jehovha moyo yenyu, mumushumire iye ega; ipapo iye uchakusunungurai pamaoko aVaFirisitia.
\v 4 Vana vaIsraeri vakabvisa vana Bhaari neAshitaroti, vakashumira Jehovha oga.
\p
\v 5 Zvino Samueri akati: Unganidzai VaIsraeri vese paMizipa, ini ndikunyengetererei kuna Jehovha.
\v 6 Vakaunganidzana paMizipa, vakachera mvura, vakaidururira pamberi paJehovha, vakatsanya nomusi iwoyo, vakati ipapo: Takatadzira Jehovha. Samueri akatonga vana vaIsraeri paMizipa.
\p
\v 7 Zvino VaFirisitia vakati vachinzwa kuti vana vaIsraeri vakange vaungana paMizipa, madzishe aVaFirisitia akakwira kundorwa naVaIsraeri. Vana vaIsraeri vachinzwa vakatya VaFirisitia.
\v 8 Zvino vana vaIsraeri vakati kuna Samueri: Musarega henyu kuramba muchichema kuna Jehovha Mwari wedu nokuda kwedu, kuti atirwire pamaoko aVaFirisitia.
\v 9 Samueri akatora gwayana rinomwa, akagadzirira Jehovha naro chipo chinopiswa chese. Samueri akachema kuna Jehovha nokuda kwaVaIsraeri; Jehovha akamunzwa.
\v 10 Samueri wakati achapisira Jehovha chipo chinopiswa, VaFirisitia vakaswedera kuzorwa naVaIsraeri; asi Jehovha akatinhira nokutinhira kukuru pamusoro paVaFirisitia nomusi iwoyo, akavavhundusa, vakakundwa naVaIsraeri.
\v 11 Varume VaIsraeri vakabuda Mizipa, vakatevera VaFirisitia, vakavaparadza kusvikira panyasi peBhetikari.
\v 12 Zvino Samueri akatora ibwe, akarimisa pakati peMizipa neSheni, akaritumidza zita raro Ebheniezeri, achiti: Jehovha wakatibatsira kusvikira pano.
\p
\v 13 VaFirisitia vakakundwa saizvozvo; havana kuzouyazve mumiganhu yaVaIsraeri; ruoko rwaJehovha rukarwa naVaFirisitia mazuva ese aSamueri.
\v 14 Namaguta akange atorerwa VaIsraeri naVaFirisitia akadzoserwazve kuVaIsraeri, kubva paEkironi kusvikira paGati, nemiganhu yavo yakasunungurwa naVaIsraeri pamaoko aVaFirisitia; rugare rukavapo pakati paVaIsraeri naVaAmori.
\p
\v 15 Samueri akatonga VaIsraeri mazuva ese oupenyu hwake.
\v 16 Waipota gore rimwe nerimwe napaBheteri, neGirigari, neMizipa, akatonga VaIsraeri panzvimbo idzo dzese.
\v 17 Akasidzokera Rama, nokuti ndipo paakange agere; akatonga VaIsraeri ipapo, akavakira Jehovha aritari ipapo.
