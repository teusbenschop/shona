\c 22
\s Dhavhidhi anotizira kubako reAdhurami
\p
\v 1 Naizvozvo Dhavhidhi wakabvapo akatizira kubako reAdhurami; zvino hama dzake navese veimba yababa vake vakati vachinzwa, vakaburukirako kwaari.
\v 2 Zvino vese vakange vari panjodzi, navese vakange vane ngava, navese vakange vane shungu vakaungana kwaari, akava mutangamiriri wavo; kwakange kuna varume vanenge mazana mana naye.
\p
\v 3 Zvino Dhavhidhi akabvapo akaenda Mizipa kwaMoabhu; akati kuna mambo waMoabhu, Baba vangu namai vangu ndinokumbira kuti vauye vagare nemi, kusvikira ndaziva chandichaitirwa naMwari.
\v 4 Akavaisa kuna mambo waMoabhu, vakagara naye nguva yese yokugara kwaDhavhidhi munhare.
\p
\v 5 Zvino muporofita Gadhi akati kuna Dhavhidhi: Usaramba ugere munhare, asi ibva undogara panyika yaJudha. Ipapo Dhavhidhi akabva akasvika kudondo reHereti.
\s Sauro anoraira kuti vanhu vese veNobhi vaurawe
\p
\v 6 Zvino Sauro wakanzwa kuti Dhavhidhi wawanikwa, iye navarume vaiva naye; Sauro wakange agere Gibhiya, munyasi momuti womutamarisiki paRama, akabata pfumo rake muruoko rwake, navaranda vake vese vakange vamire naye.
\v 7 Zvino Sauro wakati kuvaranda vake vakange vamire naye: Inzwai zvino, vaBhenjamini! Mwanakomana waJese uchakupai mese minda neminda yemizambiringa here? Uchakuitai mese vakuru vezvuru navakuru vamazana here?
\v 8 Zvamandirangana mese, zvakusina umwe unondizivisa kana mwanakomana wangu akaita sungano nomwanakomana waJese, zvakusino umwe wenyu unondinzwira tsitsi, kana unondizivisa kuti mwanakomana wangu wakamutsa muranda wangu kuti andimukire, andivandire, sezvaanoita nhasi here?
\p
\v 9 Ipapo Dhoegi muEdhomu, wakange amire navaranda vaSauro, akapindura akati: Ndakaona mwanakomana waJese achisvika Nobhi, kuna Ahimereki mwanakomana waAitubi.
\v 10 Iye akamubvunzira kuna Jehovha, akamupa mbuva, akamupawo munondo waGoriati muFirisitia.
\v 11 Ipapo mambo akatuma nhume kundodana Ahimereki mupristi, mwanakomana waAhitubi, neveimba yake yese, ivo vapristi vaiva paNobhi; vakauya vese kuna mambo.
\v 12 Zvino Sauro akati: Zvino chinzwa, iwe mwanakomana waAhitubi. Iye akapindura, akati: Ndiri pano, ishe wangu.
\v 13 Sauro akati kwaari: Mandiranganeiko, iwe nomwanakomana waJese, zvawakamupa, chingwa, nomunondo, nokumubvunzira kuna Mwari, kuti andimukire, andivandire sezvaanoita nhasi?
\v 14 Ipapo Ahimereki akapindura mambo akati: Ndianiko pakati pavaranda venyu vese wakatendeka saDhavhidhi, mukwambo wamambo, unosirangana nemi, unokudzwa mumba menyu?
\v 15 Ndiko nhasi kwandatanga kumubvunzira kuna Mwari here? Ngazvisadaro! Mambo ngaarege hake kusundira muranda wake mhosva, kunyange vese veimba yababa vangu; nokuti muranda wenyu haazivi izvozvo zvese, kunyange zvidiki kana zv ikuru.
\v 16 Ipapo mambo akati: Zvirokwazvo, uchafa Ahimereki, iwe navese veimba yababa vako.
\p
\v 17 Mambo akati kuvanyai vakange vamire naye: Tendeukai, muuraye vapristi vaJehovha, nokuti maoko avo anobatsira Dhavhidhi, nokuti vakange vachiziva kuti watiza, asi havana kundizivisa. Asi varanda vamambo vakaramba kutambanudzira maoko avo kuuraya vapristi vaJehovha.
\v 18 Ipapo mambo akati kuna Dhoegi: Tendeuka iwe, uuraye vapristi. Dhoegi muEdhomu, akatendeuka, akauraya vapristi, akaparadza nomusi iwoyo vanhu vana makumi masere navashanu vakange vakapfeka efodhi yomucheka.
\v 19 Akaparadzawo Nobhi, guta ravapristi, neminondo inopinza, varume navakadzi vese, navana navakange vachimwa, nemombe, nembongoro, namakwai; zvese zvakaparadzwa neminondo inopinza.
\p
\v 20 Asi umwe wavanakomana vaAhimereki mwanakomana waAhitubi, wainzi Abhiatari, wakapukunyuka, akatiza, akatevera Dhavhidhi.
\v 21 Abhiatari akaudza Dhavhidhi kuti Sauro wauraya vapristi vaJehovha.
\v 22 Dhavhidhi akati kuna Abhiatari: Musi uya wandakaona Dhoegi muEdhomu aripo, ndakaziva kuti zvirokwazvo uchanoudza Sauro; ndini ndakonzera rufu rwemweya yese yeimba yababa vako.
\v 23 Gara hako neni, usatya; nokuti unotsvaka kundiuraya ini, ndiye unotsvaka kukuuraya iwewo; nokuti kana ukagara neni uchachengetwa.
