\c 8
\s Vana vaIsraeri vanoda mambo
\p
\v 1 Zvino zvakaitika Samueri paaiva akwegura kuti wakaisa\x + Det. 16.18.\x* vanakomana vake \add kuti\add* vave vatongi pamusoro paIsraeri\x + Vato. 10.4. 12.14. Vato. 5.10.\x*.
\v 2 Zvino zita remwanakomana wake wedangwe raiva Joweri, nezita rewechipiri wake Abhija; vaiva vatongi paBheeri-Shebha\x + Josh. 15.28.\x*.
\v 3 Asi vanakomana vake havana kufamba munzira dzake, asi vakatsaukira kumubairo wakaipa\x + Eki. 18.21.\x*, vakagamuchira fufuro, nekutsausa mutongo\x + Eki. 23.8. Map. 15.5.\x*.
\p
\v 4 Zvino vakuru vose vaIsraeri vakaungana ndokuuya kuna Samueri paRama\x + 1.19.\x*,
\v 5 ndokuti kwaari: Tarirai, imwi makwegura, uye vanakomana venyu havafambi munzira dzenyu; naizvozvo tiisirei mambo kuti atitonge se\add zvakaita\add* ndudzi dzose\x + 8.19,20. Det. 17.14. Hos. 13.10. Mab. 13.21.\x*.
\p
\v 6 Asi chinhu ichi chaiva chakaipa pameso aSamueri pavaiti: Tipei mambo kutitonga. Samueri ndokunyengetera kuna Jehovha.
\v 7 Jehovha ndokuti kuna Samueri: Teerera kuinzwi revanhu pazvose zvavanoreva kwauri; nokuti iwe havana kukuramba\x + Eki. 16.8.\x*, asi ini vakandiramba kuti ndirege kutonga pamusoro pavo\x + Vato. 8.23.\x*.
\v 8 Zvichienderana nemabasa ose avakaita kubva pazuva randakavakwidza kubva muEgipita kusvikawo pazuva rino, ravakandisiya naro ndokushumira vamwe vamwari, vakaita saizvozvowo kwauri.
\v 9 Naizvozvo ikozvino teerera kuinzwi ravo; asi kana uchivapupurira kwazvo, uvazivise nzira yamambo achatonga pamusoro pavo\x + 8.11-18.\x*.
\p
\v 10 Zvino Samueri wakataura mashoko ose aJehovha kuvanhu vaimukumbira mambo.
\v 11 Iye ndokuti: Iyi ichava nzira yamambo achatonga pamusoro penyu\x + 10.25. Det. 17.16.\x*: Achatora vanakomana venyu, agozviisira ivo pangoro dzake nepavatasvi vake vemabhiza, vagomhanya pamberi pengoro dzake\x + 14.52.\x*.
\v 12 Uye achazviisira ivo vave misoro yezvuru nemisoro yemakumi mashanu, nekurima minda yake, uye kukohwa goho rake, nekuita zvombo zvake zvehondo, nezvombo zvengoro dzake\x + Gen.. 45.6.\x*.
\v 13 Zvino achatora vanasikana venyu vave vagadziri vezvinonhuhwira, nevabiki uye vabiki vezvingwa\x + Eki. 30.25.\x*.
\v 14 Zvino achatora minda yenyu neminda yenyu yemizambiringa neminda yenyu yemiorivhi yakanakisisa, ndokupa varanda vake.
\v 15 Achatorawo chegumi chembeu yenyu necheminda yenyu yemizambiringa ndokupa kuvatenwa vake nekuvaranda vake\x + 1 Madz. 21.7. Eze. 46.18.\x*.
\v 16 Zvino achatora varandarume venyu nevarandakadzi venyu nemajaya enyu akanakisisa nembongoro dzenyu, ndokuisa pabasa rake.
\v 17 Achatora chegumi chemapoka enyu \add emakwai\add*; nemwi muchava varanda vake.
\v 18 Zvino muchachema nezuva iro nekuda kwamambo wenyu wamuchazvisarudzira; asi Jehovha haangakupindurii nezuva iro\x + Mik. 3.4. Zvir. 1.28.\x*.
\p
\v 19 Asi vanhu vakaramba kuteerera kuinzwi raSamueri, ndokuti: Kwete, asi pachava namambo pamusoro pedu;
\v 20 kuti nesu tive semarudzi ose\x + 8.5.\x*; uye mambo wedu achatitonga, agobuda mberi kwedu, nekurwa hondo dzedu.
\v 21 Samueri ndokunzwa mashoko ose evanhu, ndokuarondedzera munzeve dzaJehovha.
\v 22 Zvino Jehovha wakati kuna Samueri: Teerera kuinzwi ravo, ugovaisira mambo\x + 8.7. Hos. 13.11.\x*. Samueri ndokuti kuvarume vaIsraeri: Endai, umwe neumwe kuguta rake.