\c 5
\s Areka yaJehovha panyika yeVaFirisitia
\p
\v 1 Zvino VaFirisitia vakatora areka yaMwari, ndokubva nayo paEbheni-Ezeri\x + 4.1. 7.12.\x* ndokuiuisa paAshidhodhi\x + 6.17. Josh. 11.22. 13.3.15.46,47. 2 Makor. 26.6. Neh. 13.23,24. Isa. 20.1. Jer. 25.20. Amo. 1.8. 3.9. Zef. 2.4. Zek. 9.6. Mab. 8.40.\x*.
\v 2 Zvino VaFirisitia vakatora areka yaMwari ndokuipinza mumba maDhagoni, ndokuiisa pana Dhagoni\x + Vato. 16.23.\x*.
\v 3 VaAshidhodhi vakati vachimuka mangwanani-ngwani, tarira, Dhagoni wawira pasi nechiso chake pamberi peareka yaJehovha\x + Isa. 46.1,2,7.\x*. Zvino vakatora Dhagoni ndokumuisazve panzvimbo yake.
\v 4 Mangwana vakati vachimuka mangwanani-ngwani, tarira, Dhagoni wawira pasi nechiso chake pamberi peareka yaJehovha; nemusoro waDhagoni nezvanza zviri zviviri zvemaoko ake zvaiva zvavhuniwa pachikumbaridzo; \add muviri wa\add*Dhagoni woga wakasara paari\x + Jer. 50.2. Eze. 6.4,6. Mik. 1.7.\x*.
\v 5 Naizvozvo vapristi vaDhagoni nevose vanopinda mumba maDhagoni havatsiki pachikumbaridzo chaDhagoni paAshidhodhi kusvika nhasi\x + Zef. 1.9.\x*.
\p
\v 6 Asi ruoko rwaJehovha rwakarema pamusoro peVaAshidhodhi\x + 5.7,11. Map. 32.4. Eki. 9.3. Mab. 13.11.\x*, iye ndokuvaparadza\x + 6.5.\x*, ndokuvarova nemamota, Ashidhodhi nemuganhu wayo\x + Det. 28.27. Map. 78.66.\x*.
\v 7 Vanhu veAshidhodhi vakati vachiona kuti zvakadaro vakati: Areka yaMwari waIsraeri haingagari pakati pedu; nokuti ruoko rwake rwunorema pamusoro pedu uye pamusoro paDhagoni mwari wedu.
\v 8 Naizvozvo vakatuma \add nhume\add* ndokuunganidza kwavari machinda ose eVaFirisitia, ndokuti: Tichaitei kuareka yaMwari waIsraeri\x + Josh. 13.3.\x*? Zvino vakati: Areka yaMwari waIsraeri ngaipote iende kuGati\x + 17.4.\x*. Zvino vakapotesa areka yaMwari waIsraeri \add ikoko\add*.
\v 9 Zvino vakati vaipotesa, ruoko rwaJehovha rwakarwisa guta\x + 7.13. 12.15. Det. 2.15.\x* nechakaipa chikuru kwazvo. Zvino wakarova varume veguta, kubva kumudiki kusvikawo kumukuru, zvino kwakaputika mamota kwavari\x + 5.11.\x*.
\p
\v 10 Zvino vakatumira areka yaMwari kuEkironi\x + Josh. 15.11.\x*. Zvino zvakaitika areka yaMwari payakasvika paEkironi\x + Josh. 15.11.\x* kuti VaEkironi vakachema vachiti: Vakapotedza kuunza areka yaMwari waIsraeri kwatiri kutiuraya \add isu\add* nevanhu vedu.
\v 11 Naizvozvo vakatuma \add nhume\add* ndokuunganidza machinda ose eVaFirisitia\x + Josh. 13.3.\x*, ndokuti: Tumai areka yaMwari waIsraeri, kuti idzokere kunzvimbo yayo, kuti irege kutiuraya \add isu\add* nevanhu vedu; nokuti kwaiva nedambudziko rerufu paguta rose; ruoko rwaMwari rwairema kwazvo ipapo.
\v 12 Zvino vanhu vasina kufa vakarohwa nemamota; kuchema kweguta ndokukwira kumatenga\x + 5.6.\x*.