\c 16
\s Samueri anozodza Dhavhidhi
\p
\v 1 Zvino Jehovha wakati kuna Samueri: Uchachemera Sauro\x + 15.35.\x* kusvika rinhi, zvandakamuramba ini pakuva mambo pamusoro paIsraeri\x + 15.23,26.\x*? Zadza nyanga yako nemafuta uende. Ndichakutuma kuna Jese muBheterehemu\x + 10.1.\x*; nokuti ndazvionera mambo pakati pevana vake\x + Map. 78.70. 89.19,20. Mab. 13.22.\x*.
\v 2 Samueri ndokuti: Ndingaenda sei? Kana Sauro akanzwa, achandiuraya. Jehovha ndokuti: Tora tsiru remombe muruoko rwako, ugoti: Ndauya kuzobaira kuna Jehovha\x + 9.12.\x*.
\v 3 Zvino uchadanira Jese kuchibairo, uye ini ndichakuzivisa zvauchaita\x + Eki. 4.15.\x*, uye uchandizodzera wandichataura kwauri\x + 9.16.\x*.
\v 4 Samueri ndokuita Jehovha zvaakataura, ndokusvika kuBheterehemu. Vakuru veguta ndokubvunda kusangana naye\x + 21.1. 2 Madz. 4.13.\x*, ndokuti: Kuuya kwenyu rugare here?
\v 5 Iye ndokuti: Rugare; ndauya kuzobaira Jehovha\x + 1 Madz. 2.13. 2 Madz. 9.22.\x*; zvinatsei, muuye neni kuchibairo. Zvino wakaita Jese nevanakomana vake vatsvene, akavadanira kuchibairo\x + Josh. 3.5.\x*.
\p
\v 6 Zvino zvakaitika pakusvika kwavo kuti wakatarira Eriabhu, ndokuti: Zvirokwazvo, muzodzwa wake uri pamberi paJehovha\x + 1 Madz. 12.26. Map. 14.1.\x*.
\v 7 Asi Jehovha wakati kuna Samueri: Usatarira pachimiro chake, kana pakureba kweurefu hwake, nokuti ndamuramba; nokuti hazvina kuita sezvinoona munhu, nokuti munhu anoona zviri pamberi pemeso\x + Map. 147.10,11.\x*, asi Jehovha anoona pamoyo\x + 1 Makor. 28.9. Map. 7.9. Jer. 11.20. 17.10. 20.12. 1 Madz. 8.39.\x*.
\v 8 Zvino Jese wakadana Abhinadhabhu\x + 17.13.\x* ndokumupfuudza pamberi paSamueri. Asi iye wakati: Neuyu Jehovha haana kumusarudza.
\v 9 Zvino Jese wakapfuudza Shama\x + 17.13.\x*. Asi iye wakati: Neuyu Jehovha haana kumusarudza.
\v 10 Jese ndokupfuudza vanomwe vevanakomana vake pamberi paSamueri\x + 17.12.\x*. Samueri ndokuti kuna Jese: Jehovha haana kusarudza ava.
\v 11 Zvino Samueri wakati kuna Jese: Vakomana vapera here? Iye ndokuti: Kuchakasara mudikisa; zvino tarirai, anofudza makwai\x + 17.12.\x*. Samueri ndokuti kuna Jese: Tuma umutore, nokuti hatingagari kusvika auya pano\x + 2 Sam. 7.8. Map. 78.70,71.\x*.
\v 12 Zvino wakatuma ndokumupinza. Zvino waiva mutsvuku, ane meso akanaka, uye kutaridzika kwakanaka\x + 17.42. Gen.. 25.25.\x*. Jehovha ndokuti: Simuka, ugomuzodza, nokuti ndiye\x + 9.17.\x*.
\v 13 Samueri ndokutora nyanga yemafuta\x + 16.1.\x*, ndokumuzodza pakati pehama dzake\x + 10.1.\x*. Mweya waJehovha ndokuuya nesimba pamusoro paDhavhidhi kubva pazuva iro zvichienda mberi\x + Vato. 3.10.\x*. Zvino Samueri wakasimuka ndokuenda kuRama\x + 1.19.\x*.
\s Dhavhidhi anonyaradza mweya waSauro
\p
\v 14 Asi Mweya waJehovha waiva wabva kuna Sauro\x + 18.12. 28.15.\x*, uye mweya wakaipa waibva kuna Jehovha wakamushungurudza\x + Vato. 9.23.\x*.
\v 15 Zvino varanda vaSauro vakati kwaari: Tarirai zvino, mweya wakaipa waMwari unokushungurudzai.
\v 16 Zvino tenzi wedu ngaaraire hake varanda vake vari pamberi penyu kuti vatsvake munhu anoziva kuridza mbira\x + 16.21,22.\x*; zvino zvichaitika kuti mweya wakaipa waMwari pauchava pamusoro penyu, iye acharidza neruoko rwake kuti zvikunakirei\x + 16.23. 18.10. 19.9. 2 Madz. 3.15.\x*.
\v 17 Sauro ndokuti kuvaranda vake: Ndipei ikozvino munhu anoridza zvakanaka, mumuunze kwandiri.
\v 18 Zvino umwe wemajaya wakapindura ndokuti: Tarirai, ndaona mwanakomana waJese muBheterehemu anoziva kuridza, uye munhu ane simba weumhare, uye murume wehondo, uye wakachenjera panyaya, uye munhu anotarisika\x + 17.34-36.\x*, uye Jehovha anaye\x + 3.19. 18.12,14.\x*.
\p
\v 19 Naizvozvo Sauro wakatuma nhume kuna Jese ndokuti: Nditumire Dhavhidhi mwanakomana wako ari kumakwai\x + 16.11. 17.15,34.\x*.
\v 20 Zvino Jese wakatora mbongoro, chingwa, nedende rewaini, nembudzana yembudzi, ndokutuma neruoko rwaDhavhidhi mwanakomana wake kuna Sauro\x + 10.27.\x*.
\v 21 Zvino Dhavhidhi wakasvika kuna Sauro ndokumira pamberi pake; iye ndokumuda kwazvo, ndokuva mutakuri wezvombo zvake\x + 16.16. Gen.. 41.46. Det. 1.38. 1 Madz. 10.8. Zvir. 22.29.\x*.
\v 22 Sauro ndotuma kuna Jese achiti: Dhavhidhi ngaamire hake pamberi pangu, nokuti wawana nyasha pameso angu.
\v 23 Zvino zvakaitika mweya waMwari pawaiva pamusoro paSauro kuti Dhavhidhi wakatora mbira ndokuridza neruoko rwake\x + 16.14,16.\x*; Sauro ndokuvandudzwa, akava wakanaka kwaari, mweya wakaipa ndokubva kwaari\x + Job. 32.20.\x*.