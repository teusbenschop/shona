\c 14
\s Jonatani anokunda VaFirisitia, asi Sauro anodzivisa vanhu kudya
\p
\v 1 Zvino zvakaitika \add rimwe\add* zuva, kuti Jonatani mwanakomana waSauro wakati kujaya raitakura zvombo zvake: Huya tiyambukire kuboka revarwi reVaFirisitia vari mhiri uko. Asi haana kuudza baba vake.
\v 2 Zvino Sauro waiva agere pamugumo weGibhiya, pasi pemupomegiranati waiva paMigironi; uye vanhu vaaiva navow vainge mazana matanhatu.
\v 3 Zvino Ahiya mwanakomana waAhitubhi, mukuru waIkabhodhi, mwanakomana waPinehasi, mwanakomana waEri, mupristi waJehovha paShiro, akapfeka efodhi. Zvino vanhu vaiva vasingazivi kuti Jonatani waenda.
\p
\v 4 Zvino pakati pemikoto Jonatani Jonatani paaiedza kuyambukira kuboka revarwi reVaFirisitia, \add paiva\add* nebwe rinopinza mhiri, uye ibwe rinopinza rumwe rumhiri; zvino zita reimwe raiva Bhozezi, uye zita reimwe Sene.
\v 5 Shongwe imwe yakange imire kurutivi rwekumaodzanyemba pamberi paMikimashi, neimwe kurutivi rwechamhembe pamberi peGeba.
\v 6 Zvino Jonatani akati kujaya raibata nhumbi dzake dzokurwa nadzo: Hendei tiyambukire kuboka ravarwi ravasina kudzingiswa ava; zvimwe Jehovha uchatibatsira, nokuti hakuna chinhu chingadzivisa Jehovha kuponesa, kunyange navazhinji kana navashoma.
\v 7 Ipapo mubati wenhumbi dzake dzokurwa nadzo akati kwaari: Itai zvese zvamunofunga; endai henyu, ini ndinemwi pamunoda kuita napo.
\v 8 Ipapo Jonatani akati: Tarira, tichayambukira kuvarume avo, tindozviratidza kwavari.
\v 9 Kana vakati kwatiri: Mirai kusvikira tasvika kwamuri, ticharamba timire kwatiri, hatingakwiri kwavari.
\v 10 Asi kana vakati: Kwirai kuno kwatiri, tichakwira, nokuti Mwari wavaisa mumaoko edu; ndicho chichava chiratidzo kwatiri.
\v 11 Zvino vese vari vaviri vakazviratidza kuboka ravarwi vaVaFirisitia. VaFirisitia vakati: Tarira, VaHebheru vobuda mumakomba mavakange vakavanda.
\v 12 Varume veboka ravarwi vakapindura Jonatani nomubati wenhumbi dzake dzokurwa nadzo, vakati: Kwirai kuno kwatiri, tikuratidzei chinhu. Jonatani akati kumubati wenhumbi dzake dzokurwa nadzo: Kwira unditevere, nokuti Jehovha wavaisa mumaoko aVaIsraeri.
\v 13 Jonatani akakwira namaoko ake namakumbo ake, mubati wenhumbi dzake dzokurwa nadzo achimutevera; ivo vakakundwa naJonatani, nomubati wenhumbi dzake dzokurwa nadzo akamutevera achiuraya.
\v 14 Zvino pakuuraya uku kokutanga, Jonatani nomubati wenhumbi dzake dzokurwa nadzo vakauraya varume vanenge makumi maviri pahafu yendima yomunda.
\v 15 Vanhu, vakange vari pamisasa, napaminda, navanhu vese vakabvunda; neboka ravarwi, navaparadzi, naivo vakabvunda, nenyikawo yakadengenyeka; naizvozvo kwakange kunokubvunda kukuru.
\p
\v 16 Zvino nharirire dzaSauro paGibhiya kwaBhenjamini vakatarira, vakaona boka guru ravanhu richinyangarika, richipararira.
\v 17 Ipapo Sauro akati kuvanhu vaakange anavo: Verengai zvino, muwone kuti ndianiko usisipo kwatiri. Zvino vakati vaverenga, vakaona kuti Jonatani nomubati wenhumbi dzake dzokurwa nadzo havapo.
\v 18 Sauro akati kuna Ahija: Uya pano neareka yaMwari. Nokuti areka yaMwari yakange iripo pakati pevana vaIsraeri nenguva iyo.
\v 19 Zvino Sauro wakati achataurirana nomupristi, bopoto rakange riri pamisasa yaVaFirisitia rikaramba richinyanya. Sauro akati kumupristi: Dzosa ruoko rwako.
\v 20 Sauro navanhu vese vaakange anavo vakaungana, vakarwa, vakawana munondo womumwe nomuwe uchirwa neshamwari yake, kukava nokutambudzika kukuru.
\v 21 NaVaHebheru, vaibatsira VaFirisitia zuro namarimwezuro, vakange vakwira navo kumisasa vaibva kunhivi dzese, naivo vakavashandukira, vakabatsira VaIsraeri vakange vana Sauro naJonatani.
\v 22 Zvino varume vese VaIsraeri, vakange vakawanda kunyika yamakomo yaEfuyenlu, vakati vachinzwa kuti VaFirisitia votiza naivo vakavatevera kuzorwa navo.
\v 23 Naizvozvo Jehovha akaponesa VaIsraeri nomusi uyo; kurwa kukapfuura napaBhetiaveni.
\p
\v 24 Zvino varume VaIsraeri vakaziya nomusi uyo, asi Sauro wakapikira vanhu, akati: Ani nani unodya zvokudya kusvikira madekwani, kusvikira ndatsivira vavengi vangu, ngaatukwe. Naizvozvo hakuna munhu wakaravira zvokudya.
\v 25 Zvino vanhu vese vakasvika padondo, vakawana uchi huripo pasi.
\v 26 Vanhu vakati vasvika padondo, vakawana uchi hoyerera pasi, asi hakuna munhu wakaisa ruoko rwake kumuromo wake, nokuti vanhu vakatya kupika kwaSauro.
\v 27 Asi Jonatani wakange asina kunzwa baba vake vachiraira vanhu nokupika kwavo; naizvozvo akatandavadza muromo wetsvimbo yake, yakange iri muruoko rwake, akainyika muzinga rouchi, akaisa ruoko rwake kumuromo wake, meso ake akasvinudzwa.
\v 28 Ipapo umwe wavanhu akapindura, akati: Baba vako vakaraira vanhu kwazvo nokupika vachiti: Ani nani unodya zvokudya nhasi ngaatukwe. Asi vanhu vakange vaziya.
\v 29 Zvino Jonatani akati: Baba vangu vanetsa nyika. Chionai henyu, meso angu asvinudzwa seiko, nokuti ndaravira uchi uhu;
\v 30 ndoda kana vanhu vakange vatenderwa kudya zvavakange vapamba kuvavengi vavo! Asi zvino havana kuuraya VaFirisitia vazhinji.
\v 31 Nomusi uyo vakauraya VaFirisitia kubva paMikimashi kusvikira paAjaroni; vanhu vakaziya kwazvo.
\v 32 Vanhu vakamhanyira zvakapambiwa, vakatora makwai nemombe, nemhuru, vakazviuraira pasi, vanhu vakazvidya pamwe chete neropa razvo.
\v 33 Zvino vakaudza Sauro, vakati: Tarirai, vanhu vanotadzira Jehovha, nokuti vanodya pamwe chete neropa. Akati: Makaita nokusatendeka; ndikungurusirei pano ibwe guru nhasi.
\v 34 Zvino Sauro akati: Pararirai pakati pavanhu, muti kwavari: Umwe neumwe ngaauye kwandiri nenzombe yake, umwe neumwe negwai rake, azviurayire pano, adye murege kutadzira Jehovha muchidya pamwe chete neropa. Zvino vanhu vese vakauya usiku uhwo umwe neumwe nenzombe yake, vakadziurayirapo.
\v 35 Sauro akavakira Jehovha aritari, iyo aritari ndiyo yokutanga yaakavakira Jehovha.
\p
\v 36 Zvino Sauro akati: Ngatiburuke, titevere VaFirisitia usiku, tivapambare kusvikira kwaedza, tirege kusiya munhu umwe kwavari. Ivo vakati: Itai henyu sezvamunoda. Ipapo mupristi akati Ngatiswedere kuna Mwari pano.
\v 37 Sauro akabvunza Mwari, akati: Ndoburuka, nditevere VaFirisitia here? Muchavaisa mumaoko aVaIsraeri here? Asi haana kumupindura musi iwoyo.
\v 38 Sauro akati: Swederai pano, imwi vakuru vese vavanhu, muzive nokuona kuti chivi ichi chakaitwa nhasi ndecheiko?
\v 39 Nokuti naJehovha mupenyu, iye unoponesa Israeri, kunyange zviri kuna Jonatani mwanakomana wangu, achafanira kufa zvirokwazvo. Asi kwakange kusino munhu pakati pavanhu vese wakamupindura.
\v 40 Zvino akati kuVaIsraeri vese: Imwi mirai kurutivi rumwe, neni naJonatani mwanakomana wangu tichamira kuno rumwe rutivi. Vanhu vakati kuna Sauro: Itai henyu sezvamunoda.
\v 41 Zvino Sauro akati kuna Jehovha, Mwari waIsraeri: Ratidzai zvakarurama. Zvino Jonatani naSauro vakabatwa nemijenya, asi vanhu vakapukunyuka havo.
\v 42 Zvino Sauro akati kuVaIsraeri vese: Kandai mijenya pakati pangu naJonatani mwanakomana wangu. Jonatani akabatwa.
\v 43 Zvino Sauro akati kuna Jonatani: Ndiudze chawaita. Jonatani akamuudza, akati: Ndakaravira hangu zviuchi nomuromo wetsvimbo yandakange ndakabata muruoko rwangu; zvino ndinofanira kufa hangu.
\v 44 Sauro akati: Mwari ngaandirove, arambe achidaro, nokuti zvirokwazvo unofanira kufa, Jonatani.
\v 45 Zvino vanhu vakati kuna Sauro, Jonatani ungafa seiko, iye wakaponesa VaIsraeri nokuponesa kukuru uku? Ngazvisadaro! NaJehovha mupenyu, ruvhudzi rumwe rwomusoro wake harungawiri pasi, nokuti wakabata pamwe chete naMwari nhasi. Naizvozvo vanhu vakadzikunura Jonatani, akasafa.
\v 46 Zvino Sauro akarega kutevera VaFirisitia, VaFirisitia vakaenda kunyika yavo.
\s Ndudzi dzakakundwa naSauro nemhuri yake
\p
\v 47 Zvino Sauro wakati agadzwa ushe hwaIsraeri, akarwa navavengi vake vese kunhivi dzese, navaMoabhu, navana vaAmoni, naVaEdhomu, namadzimambo eZoba, naVaFirisitia; pese paakaenda wakakunda.
\v 48 Akarwa noumhare, akakunda VaAmareki, akarwira VaIsraeri pamaoko avaivapambara.
\p
\v 49 Zvino vanakomana vaSauro vaiva Jonatani, naIshivi, naMarikishua, namazita avanasikana vake vaviri aiti, zita rowedangwe Merabhi, nezita romudiki Mikari.
\v 50 Zita romukadzi waSauro raiva Ahinowamu, mwanasikana waAhimaazi, nezita romutungamiriri wehondo yake raiva Abhineri, mwanakomana waNeri, babamunini vaSauro.
\v 51 Kishi ndiye waiva baba vaSauro; naNeri, baba vaAbhineri, waiva mwanakomana waAbhieri.
\v 52 Pamazuva ese aSauro vakange vachirwa zvikuru naVaFirisitia; zvino Sauro wakati kana achiona murume ane simba kana murume uno umhare, waimugarisa naye.
