\c 27
\s Dhavhidhi anoenda kunogara kuVaFirisitia
\p
\v 1 Zvino Dhavhidhi wakati mumoyo make: Ikozvino ndichaparara rimwe zuva neruoko rwaSauro. Hakuna chinhu chiri nani kwandiri kupfuura ndipukunyukire zvekupukunyukira kunyika yeVaFirisitia; uye Sauro achaora moyo pamusoro pangu kunditsvakazve kumuganhu wose waIsraeri; saizvozvo ndichapukunyuka paruoko rwake.
\v 2 Zvino Dhavhidhi wakasimuka ndokuyambuka iye nevarume mazana matanhatu vaiva naye\x + 23.13. 2 Sam. 15.18.\x* kuenda kuna Akishi mwanakomana waMaoki\x + 21.10-15. 1 Madz. 2.39.\x*, mambo weGati\x + 17.4.\x*.
\v 3 Dhavhidhi ndokugara naAkishi paGati, iye nevarume vake, umwe neumwe neimba yake, Dhavhidhi nevakadzi vake vaviri, Ahinowamu mukadzi muJezireeri, naAbhigairi mukadzi muKarimeri, mukadzi waNabhari\x + 25.43. Josh. 15.55,56.\x*.
\v 4 Zvino zvakaudzwa Sauro kuti Dhavhidhi watizira kuGati; uye akasazomutsvakazve.
\p
\v 5 Zvino Dhavhidhi wakati kuna Akishi: Kana ikozvino ndawana nyasha pameso enyu, ngavandipe nzvimbo pane rimwe remaguta emaruwa kuti ndigarepo\x + 20.3.\x*; nokuti muranda wenyu angagarirei muguta ramambo pamwe nemwi\x + Josh. 10.2. 2 Madz. 11.1.\x*?
\v 6 Zvino Akishi wakamupa nezuva iro Zikiragi; naizvozvo Zikiragi nderemadzimambo aJudha kusvika nhasi\x + Josh. 15.31.\x*.
\v 7 Zvino uwandu hwemazuva Dhavhidhi hwaakagara panyika yeVaFirisitia hwaiva gore nemwedzi mina.
\p
\v 8 Zvino Dhavhidhi nevarume vake vakakwira\x + 1 Makor. 12.1.\x* ndokupamba VaGeshuri neVaGirizi\x + Josh. 13.2.\x* neVaAmareki\x + 15.2.\x*; nokuti ivo vaiva vagari venyika iyo kare, paunenge uchienda kuShuri kusvikawo kunyika yeEgipita\x + Gen.. 16.7.\x*.
\v 9 Zvino Dhavhidhi wakarova nyika iyo, uye haana kusiya mupenyu, munhurume kana munhukadzi; ndokutora makwai nemombe nembongoro nemakamera nenguvo; ndokudzoka, ndokusvika kuna Akishi\x + Gen.. 12.16. 24.10. 37.25. 30.17. 1 Makor. 12.40.\x*.
\v 10 Akishi ndokuti: Manopamba kupi nhasi? Dhavhidhi ndokuti: Nechekuchamhembe kwaJudha, uye nechekuchamhembe kweVaJerameeri\x + 30.29. 1 Makor. 2.9,25.\x*, uye nechekuchamhembe kweVaKeni\x + Vato. 1.16.\x*.
\v 11 Dhavhidhi haana kusiya mupenyu, munhurume kana munhukadzi, kuuya na\add vo\add* paGati achiti: Zvimwe vangareva nezvedu vachiti: Dhavhidhi wakaita saizvozvo. Uye tsika yake yaiva yakadaro mazuva ose aakagara munyika yeVaFirisitia\x + 27.9.\x*.
\v 12 Zvino Akishi wakatenda Dhavhidhi achiti: Wazviita chinosemesa kwazvo kuvanhu vekwake kwaIsraeri; naizvozvo achava muranda wangu nekusingaperi.