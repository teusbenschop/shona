\c 13
\s Kusateerera kwaSauro
\p
\v 1 Sauro waiva mwanakomana wegore pautongi hwake. Waiva atonga Israeri makore maviri.
\v 2 Sauro ndokuzvisarudzira vane zvuru zvitatu kwaIsraeri; uye zvuru zviviri zvaiva naSauro paMikimashi nepagomo reBheteri\x + 13.5,11,16,23. 14.31. Neh. 11.31. Isa. 10.28. Ezi. 2.27.\x*, nechuru chaiva naJonatani paGibhiya kwaBhenjamini\x + 10.26. Josh. 18.28.\x*; zvino vakasiiwa vevanhu wakavaendesa umwe neumwe kutende rake.
\v 3 Jonatani ndokurova boka revarwi reVaFirisitia raiva paGebha\x + 10.5.\x*; VaFirisitia ndoku\add zvi\add*nzwa. Sauro ndokuridza hwamanda panyika yose achiti: VaHebheru ngavanzwe\x + Vato. 3.27.\x*.
\v 4 Zvino Israeri wose wakanzwa kuchinzi: Sauro warova boka revarwi reVaFirisitia, uye kuti naIsraeri wosemwa neVaFirisitia. Vanhu ndokudanirwa pamwe kutevera Sauro paGirigari\x + 7.13. Vato. 7.23.\x*.
\p
\v 5 Zvino VaFirisitia vakaungana kuti varwe naIsraeri, ngoro zvuru makumi matatu, nevatasvi vemabhiza zvuru zvitanhatu, nevanhu vakaenzana nejecha riri pamahombekombe egungwa pakuwanda. Zvino vakakwira ndokudzika matende paMikimashi\x + Josh. 11.4.\x* kumabvazuva kweBheti-Avheni\x + 14.23. Josh. 7.2.\x*.
\v 6 Zvino varume vaIsraeri vaona kuti vava pakamanikana, nokuti vanhu vakamanikidzwa\x + 14.24.\x*, vanhu ndokuvanda mumapako nemurukato nemumabwe\x + Vato. 6.2.\x* nemunhare nemumakomba\x + Vato. 9.46,49.\x*.
\v 7 Uye VaHebheru vakayambuka Joridhani vakaenda kunyika yaGadi neyeGiriyadhi Asi Sauro waiva achiri paGirigari, vanhu vose ndokubvunda shure kwake.
\p
\v 8 Zvino wakamira mazuva manomwe zvichienderana nenguva yaiva yatarwa naSamueri; asi Samueri haana kusvika paGirigari, vanhu ndokupararira kubva kwaari\x + 10.8.\x*.
\v 9 Zvino Sauro wakati: Swededzai kwandiri chipo chinopiswa nezvipo zvekuyananisa. Zvino wakapa chipo chinopiswa.
\v 10 Zvino zvakaitika apedza kupa chipo chinopiswa, kuti tarira, Samueri wakasvika; Sauro ndokubuda kumuchingamidza kuti amukwazise.
\v 11 Samueri ndokuti: Waitei? Sauro ndokuti: Nokuti ndaona kuti vanhu vopararira vachibva kwandiri, uye \add kuti\add* imwi hamuna kusvika nenguva yakatarwa yemazuva, uye \add kuti\add* VaFirisitia vaungana paMikimashi.
\v 12 Naizvozvo ndati: Ikozvino VaFirisitia vachandiburukira paGirigari ndisati ndakumbira chiso chaJehovha; zvino ndazvimanikidza ndokupa chipo chinopiswa\x + Gen.. 45.1.\x*.
\v 13 Samueri ndokuti kuna Sauro: Waita neupenzi\x + 2 Sam. 24.10. 1 Makor. 21.8. 2 Makor. 16.9.\x*; hauna kuchengeta murairo waJehovha Mwari wako waakakuraira; nokuti ikozvino Jehovha wanga achamisa umambo hwako kwaIsraeri kusvika rinhi narinhi\x + 15.11.\x*.
\v 14 Asi ikozvino umambo hwako hahungamiri\x + 15.28.\x*; Jehovha wazvitsvakira munhu zvichienderana nemoyo wake, uye Jehovha wamuraira kuva mutungamiriri pamusoro pevanhu vake, nokuti iwe hauna kuchengeta izvo Jehovha zvaakakuraira\x + Mab. 13.22.\x*.
\p
\v 15 Zvino Samueri wakasimuka ndokukwira kubva paGirigari kuenda kuGibhiya raBhenjamini\x + Josh. 18.28.\x*. Sauro ndokuverenga vanhu vaaiva navo, varume vanenge mazana matanhatu\x + 14.2.\x*.
\v 16 Zvino Sauro naJonatani mwanakomana wake nevanhu vavaiva navo vakagara paGebha raBhenjamini; asi VaFirisitia vakadzika musasa paMikimashi\x + 13.2.\x*.
\p
\v 17 Zvino vaparadzi vakabuda kubva kumusasa weVaFirisitia, vari mapoka matatu\x + 14.15.\x*; boka rimwe rakatendeukira kunzira yeOfira\x + Josh. 18.23.\x*, kuenda kunyika yaShuari\x + 9.4.\x*;
\v 18 rimwe boka ndokutendeukira kunzira yeBheti-Horoni\x + Josh. 10.10.\x*; uye rimwe boka rakatendeukira kunzira yemuganhu unotarisa pasi pamupata weZebhoimu nechekurenje\x + Neh. 11.34.\x*.
\p
\v 19 Zvino hakuna kuwanikwa mupfuri munyika yose yaIsraeri, nokuti VaFirisitia vakati: Zvimwe VaHebheru vangaita munondo nepfumo\x + 2 Madz. 24.14. Jer. 24.1. 29.2.\x*.
\v 20 Asi VaIsraeri vose vaiburukira kuVaFirisitia kunorodza umwe neumwe muromo wegejo rake, neshaya yake yebadza, nesanhu rake, nejereso rake\x + Isa. 2.4. Jow. 3.10. Mik. 4. 3.\x*.
\v 21 Zvakadaro muripo waiva chetatu cheshekeri pamiromo yegejo, nepashaya dzebadza, nepamaforogo ane zvibaiso zvitatu, nepamasanhu avo, nepakuisa zvibaiso\x + Mup. 12.11.\x*.
\v 22 Zvino zvakaitika nezuva rehondo kuti hakuna kuwanikwa munondo kana pfumo muruoko rwevanhu vose vaiva naSauro nevaiva naJonatani; asi kuna Sauro nekuna Jonatani mwanakomana wake zvakawanikwa\x + 17.47,50. Vato. 3.31. 5.8. 14.6. 15.15.\x*.
\v 23 Zvino boka revarwi veVaFirisitia rakabuda kuenda kumupata weMikimashi\x + 14.4. Isa. 10.29. Jer. 22.20.\x*.