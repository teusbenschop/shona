\c 10
\s Chiratidzo chaKoneriyo
\p
\v 1 Zvino kwakanga kunomumwe murume paKesariya, \add wainzi\add* Koneriyo nezita, mukuru wezana wehondo yainzi yeItaria,
\v 2 wakazvipira nounotya Mwari iye neveimba yake yose, waipa vanhu zvipo zvizhinji, nokunyengetera kunaMwari nguva yose.
\v 3 Akaona muchiratidzo pachena nenguva inenge yepfumbamwe yezuva, mutumwa waMwari achipinda kwaari, achiti kwaari: Koneriyo!
\v 4 Wakati amutarisisa akatya, akati; Chinyiko Ishe? Akati kwaari: Minyengetero yako nezvipo zvako zvakwira zvikava chirangaridzo pamberi paMwari.
\v 5 Zvino tuma varume Jopa kundodana Simoni unotumidzwa Peturo.
\v 6 Unogara nomumwe Simoni musuki wamatehwe, imba yake iri parutivi rwegungwa iye uchakuudza zvaunofanira kuita.
\v 7 Zvino mutumwa wakanga ataura nayKoneriyo wakati abva, akadana varanda vake vaviri nomurwi wakazvipira pakati pavaimumirira nguva dzose,
\v 8 zvino wakati aratidza zvinhu zvose kwavari, ndokuvatumira Jopa.
\v 9 Zvino chifume vachiri parwendo voswedera muguta, Peturo akakwira pamusoro peimba kundonyengetera nenguva inenge yechitanhatu.
\v 10 Akava nenzara kwazvo, akada kudya; zvino vakati vachagadzira akawira muchiyeverwa;
\v 11 akavona denga rakazaruka, nemumwe mudziyo uchichiburukira kwaari somucheka mukuru unoburusirwa pasi wakasungwa makona mana.
\v 12 Maiva nemhuka dzose dzinamakumbo mana nemhuka dzesango nezvinokambaira neshiri dzedenga.
\v 13 Inzwi rikavuya kwaari, \add richiti\add*: Simuka Peturo, baya udye.
\v 14 Asi Peturo wakati: Aiwa bodo, Ishe, nokuti handina kutongodya chinhu chisakanaka kana chinetsvina.
\v 15 ipapo inzwi \add rikavuya\add*zve kwaari rwechipiri, \add richiti\add*: Chakanatswa naMwari, usati iwe chine tsvina.
\v 16 Izvozvo zvakaitwa katatu, mudziyo ukakwidzwazve kudenga pakarepo kudenga.
\v 17 Zvino Peturo wakati achiri kukahadzika maari kuti chiratidzo chaakanga avona chairevei, tarira, varume vakanga vatumwa kubva kunaKoneriyo, vakati vabvunza imba yaSimiyoni, vakamira pasuvo;
\v 18 vakadanidzira vachibvunza kana Simoni, wainzi Peturo agerepo.
\v 19 Zvino Peturo achafunga nezvechiratidzo, Mweya wakati kwaari: Tarira, varume vatatu vanokutsvaka.
\v 20 Naizvozvo simuka uburuke, uende navo, usingakahadziki chinhu, nokuti ndini ndavatuma.
\v 21 Ipapo Peturo akaburukira kuvarume vakanga vakatumwa kwaari kubva kunaKoneriyo, akati: Tarirai, ndini wamunotsvaka; chikonzeroi chamauyira?
\v 22 Vakati: Koneriyo mukuru wezana, murume wakarurama nounotya Mwari, unopupurirwa zvakanaka pakati perudzi rwose rwavaJudha, wakayambirwa naMwari nomutumwa mutsvene, kuti akudanirei kumba kwake kuti anzwe mashoko kwamuri.
\v 23 Ipapo akavadanira mukati, aka\add va\add*garisapo. Zvino chifume akabuda, akaenda navo; nedzimwe hama dzapaJopa dzikamuperekedza.
\v 24 Chifume vakapinda Kesariya, Koneriyo wakanga akavamirira, akakokera hama dzake neshamwari dzepedo.
\v 25 Zvino Peturo wakati achipinda, Koneriyo akamuchingamidza, akawira patsoka \add dzake\add*, aka\add mu\add*namata.
\v 26 Asi Peturo wakamusimudza, achiti: Simuka, neni ndomene ndiri munhuvo.
\v 27 Zvino wakati achataura naye akapinda, akawana vazhinji vakavungana,
\v 28 akati kwavari: Imwi munoziva kuti hazvisi pamutemo kumunhu ari muJudha kufambidzana kana kuvuya kumunhu worumwe rudzi; asi Mwari wakandiratidza kuti ndirege kuti munhu haana kunaka kana kuti unetsvina;
\v 29 naizvozvo ndavuya ndisingapikisi, zvandangodamwa. Naizvozvo ndinobvunza kuti mandidanira chinangwaiko.
\v 30 Koneriyo akati: mazuva mana apfuura, ndakanga ndichitsanya kusvikira nguva ino, ndakanga ndichinyengetera mumba mangu nenguva yepfumbamwe, zvino tarira, murume akamira pamberi pangu anenguvo dzinopenya.
\v 31 akati: Koneriyo, munyengetero wako wanzwikwa, nezvipo zvako zvarangarirwa pamberi paMwari.
\v 32 Tumira naizvozvo kuJopa, unodana Simoni unonzi Peturo; unogara mumba maSimoni musuki wamatehwe parutivi rwegungwa iye kana auya uchataura newe.
\v 33 Naizvozvo pakarepo ndakatuma kwamuri; zvino imwi maita zvakanaka zvamavuya. Zvino naizvozvo isu tose tiripo pano pamberi paMwari, kuti tinzwe zvinhu zvose zvamakarairwa naShe.
\v 34 Ipapo Peturo akashamisa muromo akati: Zvirokwazvo ndinovona kuti Mwari haazi mutarisi wezviso zvavanhu;
\v 35 asi parudzi rupi norupi uyo unomutya, achiita kururama, unogamuchirwa naye.
\v 36 Ishoko raakatuma kuvana vaIsraeri achiparidza mashoko akanaka orugare kubudikidza naJesu Kristu (ndiye Ishe wavose).
\v 37 Imwi munoziva shoko rakaparidzwa paJudhiya yose, rakatanga paGariri, shure korubhabhatidzo rwakaparidzwa naJohwani;
\v 38 \add ra\add*Jesu weNazareta, kuti Mwari wakamuzodza sei noMweya Mutsvene nesimba; iye waitenderera, achiita zvakanaka uye achiporesa vose vakamanikidzwa naDhiabhorosi; nokuti Mwari waiva naye.
\v 39 Nesu tiri zvapupu zvezvinhu zvose zvaakaita zvose munyika yavaJudha nomuJerusarema; iye wavakaponda, nokuturika pamuti.
\v 40 Iye Mwari waakamutsa nezuva retatu, akamukumikidza kuti avonekwe pachena;
\v 41 kwete kuvanhu vose, asi kuzvapupu zvakagara zvatsaurwa naMwari, kwatiri isu taidya nokumwa naye, mushure mokunge amuka kwavakafa.
\v 42 Akatiraira kuti tiparidze kuvanhu, nokupupura kwazvo kuti ndiye wakagadzwa naMwari, Mutongi wavapenyu navakafa.
\v 43 Kwaari vaporofita vose vanopa uchapupu kuti kubudikidza nezita rake ani nani unotenda maari uchagamuchira kangamwiro yezvivi.
\v 44 Peturo wakati achataura mashoko awa, Mweya Mutsvene akawira pamusoro pavose vakanzwa shoko.
\v 45 Zvino vokudzingiswa vakatenda vakashamiswa, vose vakanga vavuya naPeturo, nokuti nepamusoro pavahedhenivo chipo choMweya Mutsvene chakanga chadururwa;
\v 46 nokuti vakavanzwa vachitaura nendimi, vachikudza Mwari. Ipapo Peturo akapindura \add akati\add*:
\v 47 Kune munhu ungaramba nemvura here, kuti ava vasabhabhatidzwa, vakapiwa Mweya Mutsvene sesu?
\v 48 Zvino akaraira kuti vabhabhatidzwe muzita raShe. Ipapo vakakumbira kwaari kuti ambogara mamwe mazuva.
