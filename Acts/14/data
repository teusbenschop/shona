\c 14
\s Pauro naBhanabhasi paIkoniyamu
\p
\v 1 Zvino zvakaitika paIkoniyamu, kuti vakapinda vose pamwechete musinagoge ravaJudha, vakataura nokudaro kuti chaunga chikuru zvose chavaJudha nechavaGirikivo vakatenda.
\v 2 Asi vaJudha vasina kutenda vakamutsa moyo yavahedheni vakaipisa moyo yavo kuti vavenge hama.
\v 3 Naizvozvo vakagarapo nguva refu vachitaura vasingatyi munaShe wakapupura shoko renyasha dzake, akavapa zviratidzo nezvishamiso kuti zviitwe namavoko avo.
\v 4 Asi chaunga cheguta chakapesana, vamwe vakabatirira kuvaJudha, vamwe kuvaapositora.
\v 5 Zvino pakati pavahedheni navaJudhavo navatungamiriribati vavo vakati vachivamukira nokuvataka namabwe;
\v 6 ivo vaka\add zvi\add*ziva, vakatizira Ristra neDhebhe, aiva maguta eRikaonia, nokunyika yakapoteredza;
\v 7 ipapo vakaparidzira evhangeri.
\v 8 Zvino paRistra paigara mumwe murume wakanga asinesimba patsoka dzake, ari chirema kubva padumbu ramai vake, asina kutongofamba.
\v 9 Iye wakanzwa Pauro achitaura; zvino iye akamutarisisa, akavona kuti unokutenda kuti aporeswe,
\v 10 akati nenzwi guru: Simuka uti tasa netsoka dzako, Iye akavhazuka akafamba.
\v 11 Zvino chunga chakati chavona zvakaitwa naPauro, vakasimudza manzwi avo norurimi rwavaRikaonia vachiti: Vamwari vaburukira kwatiri vakaita savanhu.
\v 12 Bhanabhasi vakamutumidza Zeusi, naPauro Hemesi, nokuti ndiye waiva mutauri mukuru.
\v 13 Ipapo mupristi waZeusi waiva pamberi peguta ravo, akavuya pamasuvo nenzombe namaruva okushonga, achida kupa chibayiro nechaunga, anavanhu vazhinji naye.
\v 14 Zvino vaapositora Bhanabhasi naPauro vakati vachinzwa, vakabvarura nguvo dzavo, vakamhanyira pakati pechaunga, vachidanidzira.
\v 15 vachiti: Varume, munoitireiko zvinhu izvi? Nesu tiri vanhu vane manzwiro mamwe nemwivo, tinokuparidzirai mashoko akanaka kuti panaizvozvi zvisina maturo mutendevukire kunaMwari mupenyu wakaita denga napasi, negungwa, nezvose zviri mukati mazvo.
\v 16 Iye panguva dzakapfuvura wakatendera vahedheni vose kufamba nenzira dzavo.
\v 17 Asi haana kuzvisiya asina uchapupu, pakuti wakaita zvakanaka, achitipa mvura yokudenga nenguva dzezvibereko zvizhinji, achizadza moyo yedu nezvokudya nomufaro.
\v 18 Zvino vachitaura zvinhu izvi, zvairema kwazvo kudzivisa chaunga kuti varege kuvabayira.
\v 19 Ipapo kwakasvika vaJudha vakabva Andiyokiya neIkoniyamu, vanyengetedza chaunga, vakataka Pauro namabwe, vakamukwevera kunze kweguta, vachiti wafa.
\v 20 Asi vadzidzi vakati vamukomba, akasimuka akapinda muguta, nechifume akaenda naBhanabhasi Dhebhe.
\v 21 Vakati vaparidza evhangeri paguta iro, vaita vazhinji vadzidzi, ndokudzokera Ristra neIkoniyamu neAndiyokiya,
\v 22 vachisimbisa mweya yavadzidzi, vachivakurudzira kurambira pakutenda, vachiti tinofanira kupinda vushe hwaMwari nomumatambudziko mazhinji.
\v 23 Vakati vavagadzira vatariri pakereke imwe neimwe, vanyengetera vachitsanya, vakavakumikidza kunaShe wavaitenda.
\v 24 Vakati vagura nePisidhiya ndokusvika Pamufiriya.
\v 25 Vakati vaparidza shoko paPega, vakaburukira Ataria;
\v 26 Vakabvapo nechikepe vakaenda Andiyokiya, apo pavakanga vaiswa panyasha dzaMwari kubata basa ravakanga vapedzisa.
\v 27 Vakati vasvika, vakavunganidza kereke pamwechete, vakarondedzera zvose zvakanga zvaitwa naMwari achivashandisa, uye kuti wakanga azarurira sei mukova wokutenda vahedheni.
\v 28 Ipapo vakagara nguva huru navadzidzi.
