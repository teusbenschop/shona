\c 22
\s Pauro anozvidavirira pamberi pevanhu
\p
\v 1 Varume, hama, nemadzibaba, inzwai kuzvidavirira kwangu ikozvino kwamuri.
\v 2 Vakati vachinzwa kuti anotaura nerurimi rwechiHebheru kwavari, vakanyanya kunyarara, zvino akati:
\v 3 Ini ndiri zvirokwazvo murume muJudha, wakaberekerwa muTaso yeKirikia, akarerwa muguta rino pamakumbo aGamarieri, ndikadzidziswa zvakasimba maererano nemurairo wemadzibaba, mushingairiri waMwari, sezvamuri mose nhasi;
\v 4 waishusha nzira iyi kusvika parufu, ndichisunga nekukumikidza mutirongo vose varume nevakadzi,
\v 5 nemupristi mukuru sezvaanondipupurira, nedare rose remakurukota evakuru, kwandakagamuchirawo kwavari tsamba kuhama, ndikaenda kuDhamasiko kuti ndiuise kuJerusarema avo vaivapowo vakasungwa, kuti varangwe.
\v 6 Zvino zvakaitika kuti ndichifamba ndoswedera Dhamasiko, anenge masikati, pakarepo kwakapenya kubva kudenga chiedza chikuru chakandipoteredza.
\v 7 Zvino ndakawira pasi, ndokunzwa inzwi richiti kwandiri: Sauro, Sauro, unondishushirei?
\v 8 Ini ndikapindura, \add ndikati\add*: Ndimwi ani, Ishe? Akati kwandiri: Ndini Jesu weNazareta waunoshusha iwe.
\v 9 Zvino avo vaiva neni vakaona chiedza, uye vakatya; asi havana kunzwisisa inzwi rewakataura neni.
\v 10 Zvino ndikati: Ndoita chii, Ishe? Ishe ndokuti kwandiri: Simuka uende kuDhamasiko; uye ikoko uchaudzwa maererano nezvinhu zvose zvakatarirwa iwe kuti uite.
\v 11 Zvino zvandaiva ndisingaoni nekubwinya kwechiedza icho, ndakatungamirirwa neruoko nevaiva neni, ndikasvika kuDhamasiko.
\v 12 Zvino umwe Ananiasi, murume waishingaira pakunamata zvinoenderana nemurairo, waipupurirwa zvakanaka nevaJudha vose vaiva vagere\add po\add*,
\v 13 akauya kwandiri ndokumira padivi \add pangu\add* akati kwandiri: Sauro hama, chionazve. Neni nenguva iyo ndikamuona.
\v 14 Zvino akati: Mwari wemadzibaba edu wakagara akusarudza kuti uzive chido chake, nekuona Wakarurama, uye unzwe inzwi rinobva mumuromo wake.
\v 15 Nokuti uchava chapupu chake kuvanhu vose chezvawakaona nekunzwa.
\v 16 Zvino ikozvino uchanonokerei? Simuka ubhabhatidzwe uye usukwe zvivi zvako, uchidana zita raIshe.
\v 17 Zvino zvakaitika kuti ndadzokera kuJerusarema, uye ndichinyengetera mutembere, ndikaita chiyeverwa chemweya,
\v 18 ndokumuona achiti kwandiri: Kurumidza uye ubude muJerusarema ikozvino-zvino; nokuti havagamuchiri uchapupu hwako maererano neni.
\v 19 Ini ndikati: Ishe, ivo vanoziva kuti ini ndaiisa mutirongo nekurova musinagoge roga-roga avo vaitenda kwamuri;
\v 20 uye pakadururwa ropa raSitefano chapupu chenyu, neni ndaiva ndimirepo ndichibvumirana nekuurawa kwake, uye ndakachengeta nguvo dzevaimuuraya.
\v 21 Zvino akati kwandiri: Enda, nokuti ini ndichakutuma kure kuvahedheni.
\p
\v 22 Vakamuteerera kusvika pashoko iri, ndokusimudza inzwi ravo vachiti: Wakadai ngaabviswe panyika; nokuti hazvina kufanira kuti ararame.
\v 23 Zvino vachidanidzira, nekurasa nguvo, vachikushira guruva mumhepo,
\v 24 mukuru wechuru wakaraira kuti aiswe kuimba yemauto achiti abvunzurudzwe nekurohwa netyava, kuti azive kuti chikonzeroi chavaidanidzira kudai pamusoro pake.
\v 25 Zvino vakati vamutandavadzira mberi nemakashu, Pauro akati kumukuru wezana waiva amirepo: Zviri pamutemo here kwamuri kurova netyava munhu \add ari\add* muRoma uye asina kupiwa mhosva?
\v 26 Zvino mukuru wezana wakati achi\add zvi\add*nzwa, akaswedera akaudza mukuru wechuru achiti: Chenjerai zvamoda kuita; nokuti munhu uyu muRoma.
\v 27 Zvino mukuru wechuru akaswedera akati kwaari: Ndiudze, iwe uri muRoma here? Iye akati: Hongu.
\v 28 Mukuru wechuru ndokupindura \add akati\add*: Nemutengo mukuru ini ndakawana ugaro uhu. Pauro akati: Asi neni ndakaberekwa \add nahwo\add*.
\v 29 Naizvozvo pakarepo vakabva kwaari ivo vaiva vomubvunzurudza. Nemukuru wechuru wakatyawo aziva kuti iye muRoma, uye nokuti waiva amusunga.
\p
\v 30 Zvino chifume achida kuziva chokwadi, kuti nemhosva yei aipomerwa nevaJudha, wakamusunungura pazvisungo, akaraira kuti vapristi vakuru nedare ravo remakurukota rose vauye, akaburusira Pauro ndokugadzika pamberi pavo.
