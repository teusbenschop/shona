\c 4
\s Kusungwa kwaPetro naJohwani
\p
\v 1 Zvino vakati vachataura kuvanhu, vapristi nemutungamiriri wetembere nevaSadhusi vakavasvikira,
\v 2 vachishungurudzika nokuti vanodzidzisa vanhu, nekuparidza kumuka kubva kuvakafa munaJesu.
\v 3 Zvino vakaisa maoko pavari ndokuisa muchitokisi kusvika mangwana; nokuti aiva atova madekwani.
\v 4 Asi vazhinji vevakanzwa shoko vakatenda; neuwandu hwevarume hwaiva zvuru zvinenge zvishanu.
\p
\v 5 Zvino zvakaitika kuchiidza kuti kwakaungana vatungamiriri nevakuru nevanyori vavo paJerusarema,
\v 6 naAnasi mupristi mukuru, naKayafasi, naJohwani, naArekizandira, nevose vaiva vehama dzemupristi mukuru.
\v 7 Zvino vakati vavamisa pakati, vakabvunza \add vachiti\add*: Izvi imwi mazviita nesimba ripi kana nezita ripi?
\v 8 Ipapo Petro azedzwe neMweya Mutsvene wakati kwavari: Vatongi vevanhu, nevakuru vaIsraeri;
\v 9 kana isu tichibvunzurudzwa nhasi pamusoro pebasa rakanaka kumunhu asina simba, \add kuti\add* iye waponeswa nei,
\v 10 ngazvizikanwe kwamuri mose, nekuvanhu vose veIsraeri, kuti nezita raJesu Kristu muNazareta, wamakaroverera pamuchinjikwa imwi, Mwari waakamutsa kubva kuvakafa, naye munhu uyu amire pano pamberi penyu apora.
\v 11 Uyu ndiye ibwe rakazvidzwa nemwi vavaki, razova musoro wekona.
\v 12 Uye hakuna ruponeso kune umwezve; nokuti hakuna rimwe zita pasi pedenga rakapiwa pakati pevanhu, ratinofanira kuponeswa naro.
\p
\v 13 Zvino vakati vachiona kusatya kwaPetro naJohwani, uye vachinzwisisa kuti vaiva vanhu vasina kudzidza uye vasina ruzivo, vakashamisika; ndokuvaziva kuti vaiva naJesu.
\v 14 Asi vachiona munhu waiva aporeswa amire navo, vakashaiwa chavangapikisa.
\v 15 Zvino vakati vavaraira kuti vabude kunze kwedare remakurukota, vakarangana pakati pavo,
\v 16 vachiti: Tichaitei kuvanhu ava? Nokuti zviri pachena kune vose vagere Jerusarema kuti chiratidzo chinozikanwa chaitwa navo, uye hatigoni ku\add zvi\add*ramba.
\v 17 Asi kuti zvirege kunyanya kuparadzirwa pakati pevanhu, ngativayambirei zvikuru kuti varege kuchizotaura nemunhu upi neupi muzita iri.
\v 18 Vakabva vavadana, vakavaraira kuti varege kutongotaura kana kudzidzisa muzita raJesu.
\v 19 Asi Petro naJohwani vakapindura vakati kwavari: Gurai, kana zvakarurama pamberi paMwari kuteerera imwi kupfuura Mwari.
\v 20 Nokuti isu hatigoni kusataura zvatakaona nekunzwa.
\v 21 Zvino vakati vawedzera ku\add va\add*vhundudzira, vakavaregedza, vasingawani chinhu kuti vangavaranga sei nekuda kwevanhu; nokuti vose vairumbidza Mwari pamusoro pezvakaitika.
\v 22 Nokuti munhu waiva apfuura makore makumi mana waiva aitirwa chiratidzo ichi chekuporesa.
\p
\v 23 Vakati varegedzwa vakaenda kune vekwavo, vakanopira zvose vapristi vakuru nevakuru zvavaiva vataura kwavari.
\v 24 Zvino ivo vakati vanzwa vakasimudzira inzwi kuna Mwari nemoyo umwe, vakati: Tenzi, imwi Mwari makaita denga nenyika negungwa nezvose zviri mazviri;
\v 25 makareva nemuromo waDhavhidhi, muranda wenyu \add muchiti\add*: Nemhaka yei vahedheni vachiita bope, nevanhu vachifunga zvisina maturo?
\v 26 Madzimambo enyika akasimuka, nevatungamiriri vakaungana pamwe chete kumirisana naIshe nekumirisana naKristu wake.
\v 27 Nokuti zvirokwazvo vakaungana vakamirisana neMwanakomana wenyu mutsvene Jesu, wamakazodza, vose Herodhi naPondiyo Pirato pamwe nevahedheni nevanhu vekwaIsraeri,
\v 28 kuti vaite zvose ruoko rwenyu nezano renyu zvamakagara matema kuti zviitike.
\v 29 Uye ikozvino Ishe, tarirai kuvhundudzira kwavo, mupe varanda venyu kuti vataure shoko renyu nekusatya kwese,
\v 30 pakuti mutandavadze ruoko rwenyu pakuporesa, nezviratidzo nezvishamiso zviitwe nezita reMwanakomana wenyu mutsvene Jesu.
\v 31 Zvino vakati vanyengetera nzvimbo yavaiva vakaungana pairi yakazununguswa; zvino vakazadzwa vose neMweya Mutsvene, ndokutaura shoko raMwari nekusatya.
\s Kunzwana kwevatendi
\p
\v 32 Zvino chaunga chevaitenda chaiva nemoyo nemweya umwe; uye kwaiva kusina umwe waiti chimwe chezvaaiva nazvo ndechake, asi vakadyidzana zvinhu zvose.
\v 33 Uye nesimba guru vaapositori vakapa uchapupu hwekumuka kwaIshe Jesu; nenyasha huru dzikava pamusoro pavo vose.
\v 34 Nokuti paiva pasina umwe pakati pavo waishaiwa, nokuti vose vaiva vene veminda kana dzimba, vakazvitengesa, vakauisa mutengo wezvinhu zvakatengeswa,
\v 35 vakaisa patsoka dzevaapositori; uye zvikagoverwa kune umwe neumwe zvichienderana nekushaiwa kwaaiva nako.
\v 36 NaJose, wakatumidzwa nevaapositori Bhanabhasi, ndokuti kana zvichishandurwa, mwanakomana wenyaradzo, muRevhi weSaipuresi parudzi,
\v 37 ane munda, wakatengesa, akauisa mari akaisa patsoka dzevaapositori.