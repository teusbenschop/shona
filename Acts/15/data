\c 15
\s Dare paJerusarema pamusoro pekudzingiswa nekuchengeta murairo waMozisi
\p
\v 1 Zvino vamwe vakaburuka kubva kuJudhiya, vakadzidzisa hama kuti: Kana musingadzingiswi netsika yaMozisi, hamugoni kuponeswa.
\v 2 Naizvozvo, kwakati kwava nekupesana nekupikisana kusati kuri kudiki kwaPauro naBhanabhasi navo, vakaronga kuti Pauro naBhanabhasi nevamwezve vavo vakwire kuJerusarema kuvaapositori nevakuru, pamusoro peshoko iri.
\v 3 Naizvozvo vakati vachiperekedzwa nekereke, vakagura neFenike neSamariya, vachirondedzera \add zve\add*kutendeuka kwevahedheni; vakaitira hama dzose mufaro mukuru.
\v 4 Zvino vakati vasvika kuJerusarema, vakagamuchirwa nekereke nevaapositori nevakuru, vakarondedzera zvese Mwari zvaakaita navo.
\v 5 Asi kwakamuka vamwe vebato reVaFarisi vaitenda, vachiti: Zvinofanira kuvadzingisa, neku\add va\add*raira kuchengeta murairo waMozisi.
\p
\v 6 Vaapositori nevakuru vakaungana pamwe kuti vaongorore zveshoko iri.
\v 7 Zvino kwakava nekukakavadzana kukuru, Petro wakasimuka akati kwavari: Varume hama, imwi munoziva kuti kubva \add pa\add*mazuva akare Mwari wakasarudza pakati pedu, kuti nemuromo wangu vahedheni vanzwe shoko reevhangeri, uye vatende.
\v 8 Uye Mwari muzivi wemoyo wakapupura kwavari, achivapa Mweya Mutsvene, sekwatiriwo;
\v 9 uye haana kuisa mutsauko pakati pedu navo, achichenura moyo yavo nerutendo.
\v 10 Naizvozvo ikozvino munoidzirei Mwari, kuisa joko pamutsipa wevadzidzi, ratisina kugona kutakura kana madzibaba edu kana isu?
\v 11 Asi nenyasha dzaIshe Jesu Kristu tinotenda kuti tinoponeswa, nenzira imwe savowo.
\v 12 Chaunga chose ndokunyarara; ndokuteerera Bhanabhasi naPauro vachirondedzera kuti zvikuru sei zviratidzo nezvishamiso Mwari zvaakaita navo pakati pevahedheni.
\v 13 Zvino ivo vakati vanyarara, Jakobho akapindura achiti: Varume hama, nditeererei:
\v 14 Simioni warondedzera kuti Mwari wakashanyira vahedheni sei pakutanga kuti atorere zita rake vanhu kwa\add vari\add*.
\v 15 Nemashoko evaporofita anobvumirana neizvi, sezvazvakanyorwa \add zvichinzi\add*:
\v 16 Shure kweizvi ndichadzoka, uye ndichavakazve tabhenakeri yaDhavhidhi yakawa; uye ndichavakazve matongo aro, uye ndicharimisazve;
\v 17 kuti vakasara vevanhu vatsvake Ishe, nevechirudzi vese, pavanodanwa nezita rangu, \add ndizvo\add* zvinoreva Ishe anoita zvinhu izvi zvose.
\v 18 Anozikanwa kuna Mwari mabasa ake ese kubva pakusingaperi.
\v 19 Naizvozvi ini ndinogura kuti tirege kutambudza vakabva kuvahedheni vakatendeukira kuna Mwari;
\v 20 asi tivanyorere kuti vabve pazvakashatiswa zvezvifananidzo neupombwe nezvakadzipwa neropa.
\v 21 Nokuti Mozisi anavo kubva pamazera akare vanomuparidza paguta rimwe nerimwe, achiverengwa mumasinagoge sabata rimwe nerimwe.
\p
\v 22 Ipapo zvikaonekwa zvakanaka kuvaapositori nevakuru vane kereke yose, kuti vatume varume vakasarudzwa pakati pavo kuAndiyokiya pamwe naPauro naBhanabhasi: Judhasi wainzi Bharisabhasi, naSirasi, varume vatungamiriri pakati pehama,
\v 23 vakanyora \add se\add*izvi neruoko rwavo: Vaapositori nevakuru nehama, kuhama dzekuvahedheni paAndiyokiya neSiriya neKirikia, kwaziwai;
\v 24 sezvatakanzwa kuti vamwe vakabuda kwatiri vakakutambudzai nemashoko, vachikanganisa mweya yenyu, vachiti mudzingiswe nekuchengeta murairo, \add ivo\add* vatisina kuraira;
\v 25 zvaonekwa zvakanaka kwatiri tava nemoyo umwe, kutuma kwamuri varume vakasarudzwa, pamwe nevadikanwi vedu Bhanabhasi naPauro,
\v 26 vanhu vakazvipira upenyu hwavo nekuda kwezita raIshe wedu Jesu Kristu.
\v 27 Naizvozvo tatuma Judhasi naSirasi, ivo vachataurawo zvimwe chete neshoko \add remuromo\add*.
\v 28 Nokuti zvakaonekwa zvakanaka kuMweya Mutsvene, nekwatiri, kuti tirege kuchikutakudzai mutoro mukuru, kunze kwezvinhu izvi zvakafanira:
\v 29 Kuti mubve pazvakabairwa zvifananidzo neropa nechakadzipwa neupombwe; kana mukazvisunungura pazviri, muchaita zvakanaka. Sarai zvakanaka.
\p
\v 30 Zvino vakati vaendeswa vakasvika kuAndiyokiya; vakati vaunganidza chaunga, vakakumikidza tsamba.
\v 31 Zvino vakati vaverenga, vakafara pamusoro pekukurudzirwa.
\v 32 Judhasiwo naSirasi, vaiva vaporofitawo pachavo, vakakurudzira hama nenhaurwa zhinji, neku\add va\add*simbisa.
\v 33 Vakati vagara kwenguva, vakaendeswa nehama murugare kuvaapositori,
\v 34 asi zvakaonekwa zvakanaka kuna Sirasi kuti asarepo.
\v 35 Paurowo naBhanabhasi vakasara muAndiyokiya vachidzidzisa nekuparidza shoko raIshe, nevamwewo vazhinji.
\s Pauro naBhanabhasi vanoparadzana
\p
\v 36 Zvino shure kwemamwe mazuva Pauro wakati kuna Bhanabhasi: Ngatidzokere ikozvino tishanyire hama dzedu muguta rimwe nerimwe, matakaparidza shoko raIshe, \add tione\add* kuti vakadini.
\v 37 Zvino Bhanabhasi waiva aronga kutora Johwani wainzi Mariko, kuti afambe na\add vo\add*.
\v 38 Asi Pauro wakafunga kuti zvakanaka kusamutora afambe navo uyu wakavasiya kubva paPamufiriya, akasaenda navo kubasa.
\v 39 Zvino kwakauya kukakavadzana kukuru, zvekuti vakaparadzana, umwe kubva kune umwe; Bhanabhasi ndokutora Mariko kufamba naye, akaenda kuSaipuresi nechikepe.
\s Rwendo rwaPauro rwechipiri
\p
\v 40 Asi Pauro wakasarudza Sirasi akabuda akaenda, akumikidzwa nehama panyasha dzaMwari.
\v 41 Ndokugura neSiriya neKirikia, achisimbisa makereke.