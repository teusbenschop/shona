\c 24
\s Pauro unozvidavirira pamberi paFeriksi
\p
\v 1 Zvino mushure mamazuva mashanu, Ananiasi mupristi mukuru akaburuka navatariri, nomumwe mumiririri \add wainzi\add* Teturo; vakamhan'arira Pauro kumutongi.
\v 2 Zvino wakati adamwa, Teturo akatanga kumupomera mhosva achiti: Rugare rukuru tinoruwana newe namabasa akanaka akaitika munyika ino neuchenjeri hwako;
\v 3 tinozvigamuchira nemitovo yose napanzvimbo dzose nokuvonga kukuru, imwi Feriksi changamire mukuru.
\v 4 Asi zvandisingadi kukubatirirai ndinokumbira zvikuru kwamuri, kuti mutinzwei nengoni dzenyu zvishomanene.
\v 5 Nokuti takawana kuti murume uyu wakashata kwazvo, unomutsa bongozozo pakati pavaJudha vose panyika yose, ari mutungamiriri weboka ravaNazarini.
\v 6 Iye wakaidzavo kushatisa tembere, tikamubata, tichida kumutonga nomurairo wedu.
\v 7 Zvino mukuru wechuru Risiyasi ndokumutora nechisimba mumaoko edu,
\v 8 akaraira vanomupomera kuti vavuye kwamuri; kana mukamubvunzisisa mumene muchawana ruzivo rwezvinhu izvozvi zvose zvatinomupomera.
\v 9 NavaJudha vakabvumiravo, vakasimbisa kuti zvinhu izvozvi zvakadaro.
\v 10 Zvino Pauro akapindura mubati amuninira kuti ataure \add akati\add*: Zvandinoziva kuti ava makore mazhinji muri mutongi kurudzi urwu, ndinozvidavirira nomufaro,
\v 11 nokuti kuti munzwisise kuti mazuva achigere kupfuvura gumi namaviri kubvira pandakakwira Jerusarema kundonamata.
\v 12 Havana kundiwana mutembere ndichiita nharo nomunhu, kana kumutsira chaunga bongozozo musinagoge kana muguta;
\v 13 havangagonivo kupa uchapupu hwezvinhu zvavanondipomera zvino.
\v 14 Asi ndinotenda hangu kwamuri, kuti nenzira yavanoti vupanduki, naizvozvo ndinoshumira Mwari wamadzibaba, ndichitenda zvinhu zvose zvakanyorwa pamurairo napavaporofita;
\v 15 ndine tariro kunaMwari, iyo yavanotendavo vamene, kuti kuchavapo kumuka kwavakafa, kose kwavakarurama navasakarurama.
\v 16 Pachinhu ichi ini ndinoidza zvikuru kuti nguva dzose ndive nehana isinemhosva kunaMwari nokuvanhu.
\v 17 Zvino shure kwemakore mazhinji, ndakavuya nezvipo zvenyasha nezvibayiro kuvanhu vangu.
\v 18 Ndiri panezvozvo, vamwe vaJudha vakabva Asia vakandiwana ndanatswa mutembere, ndisina chaunga kana bongozozo;
\v 19 ivo vaifanira kuva pano pamberi penyu vachindipomera mhosva kana vaiva nekupokana neni.
\v 20 Kana kuti ivava ngavareve vamene kana vakawana chisakarurama kwandiri musi wandakamira pamberi pamakurukota
\v 21 asi kunze kwemaererano neshoko iri bedzi, randakadanidzira ndimire pakati pavo maererano nokumuka kwavakafa, ndinotongwa nhasi nemwi.
\v 22 Asi Feriksi, wakati anzwa zvinhu izvi, ane ruzivo rwakanyanya rwenzira \add iyo\add*, akavaparadzanisa achiti: Kana Risia, mutungamiri mukuru aburukira \add pano\add*, ndichanatso-ongorora mhaka yenyu.
\v 23 Akaraira mukuru wezana kuti achengete Pauro, ave norusununguko, uye kuti varege kudzivisa mumwe wevokwake kumushumira kana kumushanyira.
\v 24 Zvino mamwe mazuva akati apfuvura, Feriksi akasvika, nomukadzi wake Drusira, waiva muJudhakadzi, akadana Pauro, akamunzwa pamusoro pokutenda kunaKristu.
\v 25 Zvino wakati achataura zvokururama, kuzvidzora, nokutonga kunovuya, Feriksi akarohwa nehana akapindura \add akati\add*: Enda hako zvino; kana ndikazova nenguva yakafanira, ndichakudana.
\v 26 Waitarisirawo kuti mari ichapiwa kwaari naPauro, kuti amusunungure; naizvozvo wakamudana kazhinji achitaura naye.
\v 27 Asi makore maviri akati azadziswa, Pokio Festo akapinda panzvimbo yaFerikisi, zvino Ferikisi wakada kufadza vaJudha akasiya Pauro akasungwa.
