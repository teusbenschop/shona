\c 4
\s Tiri vana vaMwari nekuda kwaKristu
\p
\v 1 Zvino ndinoti, mudyi wenhaka, kana achingori mwana chete, haatongosiyani nemuranda, kunyange ari ishe wezvose;
\v 2 asi uri pasi pevarairidzi nevatariri kusvikira panguva yakatarwa nababa.
\v 3 Saizvozvo nesu, apo takanga ti\add chi\add*ri vana, taiva muuranda pasi pedzidziso dzekutanga dzenyika;
\v 4 Asi apo kuzara kwenguva kwakati kwasvika, Mwari wakatuma Mwanakomana wake, wakaitwa nemukadzi, wakaitwa pasi pemurairo,
\v 5 kuti adzikunure vari pasi pemurairo, kuti tigamuchire kuitwa vanakomana.
\v 6 Uye nekuti muri vanakomana, Mwari wakatuma Mweya weMwanakomana wake mumoyo yenyu, achidanidzira \add achiti\add*: Abha*, Baba!
\v 7 Saka iwe hausisiri muranda, asi mwanakomana; kana \add wava\add* mwanakomana, \add wava\add* mudyi wenhaka yaMwari kubudikidza naKristu.
\v 8 Asi nenguva iyo, musati maziva Mwari, maiva varanda vaivo vasati vari vamwari pachisikigo;
\v 9 asi ikozvino sezvo moziva Mwari, zvikuru zvamunozikamwa naMwari modzokerazve sei kuurongwa hwusina simba hweurombo, hwamunoshuvazve kuva muuranda hwahwo?
\v 10 Munochengetedza misi, nemwedzi, nenguva, nemakore.
\v 11 Ndinokutyirai, zvimwe ndakashingairira pasina kwamuri.
\v 12 Ivai seni, nekuti ini ndakaitawo semwi, hama, ndinokukumbirisai. Hamuna kutombonditadzira chinhu;
\v 13 zvino munoziva kuti nemuundonda panyama, ndakaparidza evhangeri kwamuri pakutanga,
\v 14 nemuedzo wangu waiva panyama yangu hamuna kuzvidza kana kuramba; asi makandigamuchira semutumwa waMwari, saKristu Jesu.
\v 15 Zvino kuropafadza kwenyu ndekupi? Nekuti ndinopupura nezvenyu, kuti kana zvichibvira, mutumbure meso enyu muape kwandiri.
\v 16 Zvino ndava muvengi wenyu nekukuuudzai chokwadi here?
\v 17 Vanokushingairirai nemutowo usakanaka; asi vanoda kukusiyai kunze, kuti imwi muvashingairire.
\v 18 Asi zvakanaka kushingaira pachinhu chakanaka nguva dzose, uye kwete kana ndiripo nemwi chete.
\v 19 Vana vangu vaduku, vandinorwadziwazve \add nemimba\add* pakubereka, kusvikira Kristu aumbwa mamuri.
\v 20 Ndinoshuva kuvapo nemwi ikozvino, uye kushandura inzwi rangu; nekuti ndiri mukukahadzika pamusoro penyu.
\s Sungano mbiri
\p
\v 21 Ndiudzei, imwi munoshuva kuva pasi pemurairo, hamunzwi murairo here?
\v 22 Nekuti kwakanyorwa kuti Abhurahamu wakange ane vanakomana vaviri, umwe nemurandakadzi, umwe nemukadzi wakasununguka.
\v 23 Asi wemurandakadzi wakaberekwa nenzira yenyama; asi wemukadzi wakasununguka nechivimbiso.
\v 24 Zvinhu izvi zvinofananidzira; nekuti ava isungano mbiri; imwe inobva pagomo reSinai, inobereka vana vevuranda, inova Agari.
\v 25 Zvino Agari uyu ndiro gomo reSinai muArabhiya, rinomiririra Jerusarema razvino uye riri pauranda pamwe nevana varo.
\v 26 Zvino Jerusarema riri kumusoro rakasununguka rinova mai vedu tose.
\v 27 Nekuti kwakanyorwa \add kuchinzi\add*: Fara, \add iwe\add* mhanje, usingazvari, Pururudza, udanidzire, iwe usingarwadziwi \add nemimba\add*, nekuti musiiwa unavana vazhinji kunovaiye unomurume.
\v 28 Zvino isu, hama, saIsaka tiri vana vechivimbiso.
\v 29 Asi sepanguva iyo, uyo wakaberekwa nemutowo wenyama wakamutambudza iye wemutovo weMweya, zvakadaro kunyange ikozvino.
\v 30 Asi rugwaro runoti kudini? Dzinga murandakadzi nemwanakomana wake; nekuti mwanakomana wemurandakadzi haangavi mudyi wenhaka pamwe nemwanakomana wewakasununguka.
\v 31 Naizvozvo, hama, hatizi vana vemurandakadzi, asi vewakasununguka.
