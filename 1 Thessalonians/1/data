\c 1
\s Kwaziso
\p
\v 1 Pauro, naSivhano, naTimotio, kukereke yavaTesaronika, iri munaMwari, Baba, naShe Jesu Kristu: Nyasha ngadzive nemwi norugare zvinobva kuna Mwari baba vedu naShe Jesu Kristu.
\s Kuvonga kwaPauro
\p
\v 2 Tinovonga Mwari nguva dzose nokuda kwenyu mose, tichikurangarirai pakunyengetera kwedu;
\v 3 tichiramba tichirangarira basa renyu rinobva pakutenda, nokutamburira vamwe kunobva parudo, nokutsungirira kunobva patariro munaShe wedu, Jesu Kristu, pamberi paMwari, Baba vedu;
\v 4 tinoziva, hama dzinodikamwa naMwari, kusanangurwa kwenyu.
\v 5 Nokuti evhangeri yedu haina kuvuya kwamuri neshoko chete, asi nesimbavo, noMweya Mutsvene, nokuziva kwazvo; sezvamunoziva kuti takanga takadini pakati penyu nokuda kwenyu.
\v 6 nemwi makava vateveri vedu navaShe, zvamakagamuchira Shoko mumatambudziko mazhinji, nomufaro woMweya Mutsvene;
\v 7 naizvozvo makatungamirira vose vanotenda muMakedhonia neAkaya.
\v 8 Nokuti shoko raShe, rakabva kwamuri, rakanzwika, kusati kuri kuMakedhonia neAkaya chete, asi kutenda kwenyu kunaMwari kwakasvika kose; naizvozvo hatifaniri kutaura chinhu.
\v 9 Nokuti ivo vamene vanoparidza kupinda kwedu kwamuri, kuti kwakanga kwakadini; vuye, kuti makatendevukira kunaMwari, muchibva pazvifananidzo, kuti mubatire Mwari mupenyu wechokwadi,
\v 10 nokumirira Mwanakomana wake pakubva kwake kudenga, iye wakamutswa kuvakafa, ndiye Jesu unotisunungura pakutsamwa kunovuya.
