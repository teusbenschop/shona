\c 19
\s Eria pagomo reHorebhu
\p
\v 1 Zvino Ahabhi wakaudza Jezebheri zvose Eria zvaaiva aita, nevose vaakauraya, vaporofita vose nemunondo\x + 18.40.\x*.
\v 2 Zvino Jezebheri wakatuma nhume kuna Eria achiti: Ngavaite saizvozvo vamwari, ngavawedzere saizvozvo, zvirokwazvo nenguva inenge ino mangwana ndikaita upenyu hwako huve seupenyu hweumwe wavo\x + Rut. 1.17.\x*.
\v 3 Wakati aona \add izvozvo\add* wakasimuka ndokuenda nekuda kweupenyu hwake, ndokusvika paBheeri-Shebha rinova raJudha\x + Josh. 15.28.\x*, ndokusiyapo muranda wake.
\p
\v 4 Asi iye wakafamba rwendo rwezuva kurenje, ndokusvika ndokugara pazasi peumwe muti wemurotemu*, ndokukumbira kuti mweya wake ufe, ndokuti: Zvaringana; ikozvino Jehovha torai henyu upenyu hwangu, nokuti handisi nani kumadzibaba angu\x + Num.. 11.15.\x*.
\v 5 Zvino wakati akatsivama akarara pazasi peumwe muti wemurotemu; zvino tarira, ipapo mutumwa wakamugunzva ndokuti kwaari: Simuka, udye.
\v 6 Zvino wakacherekedza, zvino tarira, panzvimbo yemusoro wake bundu rekeke rakabhekewa pamazimbe uye guchu remvura. Zvino wakadya ndokunwa, ndokurarazve.
\v 7 Zvino mutumwa waJehovha wakasvika rwechipiri ndokumugunzva, ndokuti: Simuka udye, nokuti rwendo rukurusa kwauri.
\v 8 Zvino wakasimuka ndokudya ndokunwa, ndokufamba nesimba rezvekudya izvo mazuva makumi mana neusiku makumi mana\x + Eki. 24.18. 34.28. Det. 9.9,18. Mat. 4.2. Mako 1.13. Ruk. 4.2.\x* kusvika paHorebhu, gomo raMwari\x + Eki. 3.1.\x*.
\p
\v 9 Zvino wakapindapo mubako ndokuraramo usiku. Zvino tarira, inzwi raJehovha rakasvika kwaari rikati kwaari: Sei uri pano Eria?
\v 10 Zvino wakati: Ndanga ndichishingairira zvekushingairira Jehovha Mwari wehondo\x + Num.. 25.11,13. 2 Madz. 10.16.\x*, nokuti vana vaIsraeri vakasiya sungano yenyu, vakaputsa aritari dzenyu\x + 19.14. 18.30. VaRom. 11.3.\x*, uye vakauraya vaporofita venyu nemunondo\x + 18.4.\x*; uye ndini ndoga ndasara; zvino vanotsvaka upenyu hwangu kuhutora\x + 18.22.\x*.
\v 11 Iye ndokuti: Buda umire pagomo pamberi paJehovha. Zvino tarira, Jehovha anopfuura\x + Eki. 24.12. 34.2.\x*, uye mhepo huru ine simba yakabvarura makomo ndokuputsanya mabwe pamberi paJehovha; Jehovha waiva asiri mumhepo. Zvino shure kwemhepo kudengenyeka kwenyika; Jehovha waiva asiri mukudengenyeka kwenyika.
\v 12 Uye shure kwekudengenyeka kwenyika moto; Jehovha waiva asiri mumoto\x + Eze. 1.4.\x*; zvino shure kwemoto inzwi diki rakadzikama\x + Job. 4.16. Map. 107.29.\x*.
\v 13 Zvino zvakaitika Eria paakanzwa, wakamonera chiso chake nenguvo yake ndokubuda ndokumira pamuromo webako\x + Eki. 3.6.\x*. Zvino tarira, inzwi kwaari uye rakati: Sei uri pano, Eria\x + 19.9.\x*?
\v 14 Iye ndokuti: Ndaishingairira zvekushingairira Jehovha Mwari wehondo, nokuti vana vaIsraeri vakasiya sungano yenyu, vakaputsa aritari dzenyu, uye vakauraya vaporofita venyu nemunondo; uye ndini ndoga ndasara; zvino vanotsvaka upenyu hwangu kuhutora\x + 19.10.\x*.
\v 15 Zvino Jehovha wakati kwaari: Enda, udzokere nenzira yako kurenje reDhamasiko\x + 11.24.\x*; paunenge wasvika uzodze Hazaeri ave mambo pamusoro peSiriya\x + 2 Madz. 8.12,13.\x*.
\v 16 Uye Jehu mwanakomana waNimishi uchamuzodza kuva mambo pamusoro paIsraeri\x + 2 Madz. 9.1-3.\x*. Uye Erisha mwanakomana waShafati weAbheri-Mehora uchamuzodza kuva muporofita pachinzvimbo chako\x + Vato. 7.22.\x*.
\v 17 Zvino zvichaitika kuti anopukunyuka pamunondo waHazaeri\x + 19.15. 2 Madz. 8.8,12. 9.14. 13.3,22,24.\x*, Jehu achauraya\x + 2 Madz. 9.10.\x*; neanopukunyuka pamunondo waJehu, Erisha achauraya\x + Hos. 6.5.\x*.
\v 18 Zvakadaro ndasiya kwaIsraeri zvuru zvinomwe, mabvi ose asina kufugamira Bhaari\x + VaRom. 11.4.\x*, nemuromo wose usina kumutsvoda\x + Gen.. 41.40.\x*.
\p
\v 19 Zvino wakabvapo ndokuwana Erisha mwanakomana waShafati, wairima nezvipani gumi nezviviri pamberi pake, iye ane chegumi nezviviri. Eria ndokupfuura nekwaari, ndokukanda nguvo yake pamusoro pake\x + 2 Madz. 2.8.\x*.
\v 20 Zvino wakasiya nzombe, ndokumhanya achitevera Eria, ndokuti: Regai henyu nditsvode baba vangu namai vangu ndigokuteverai. Iye ndokuti kwaari: Enda udzokere, nokuti ndaitei kwauri\x + Mat. 8.21,22. Ruk. 9.61,62.\x*?
\v 21 Zvino wakadzoka pakumutevera, ndokutora chipani chenzombe, ndokuchibaya, akabika nenhumbi dzenzombe nyama yadzo, ndokupa vanhu, ivo ndokudya\x + 2 Sam. 24.22.\x*. Zvino wakasimuka, ndokutevera Eria\x + 2 Madz. 2.1.\x*, ndokumushandira\x + 2 Madz. 6.15.\x*.