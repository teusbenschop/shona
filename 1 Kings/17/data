\c 17
\s Muporofita Eria anoraramiswa naJehovha parukova rwaKeriti
\p
\v 1 Zvino Eria muTishibhi wevagari veGiriyadhi wakati kuna Ahabhi: \add Na\add*Jehovha mupenyu, Mwari waIsraeri, wandimire pamberi pake, hapangavi nedova kana mvura makore ano, kunze kwekuti zvaenderana neshoko rangu.
\v 2 Shoko raJehovha ndokusvika kwaari richiti:
\v 3 Ibva pano, iwe utendeukire kumabvazuva, uye uzvivanze parukova Keriti rwuri mberi kwaJoridhani.
\v 4 Zvino zvichaitika, uchanwa parukova; uye ndaraira makunguvo kukuriritira ipapo.
\v 5 Naizvozvo wakaenda ndokuita zvinoenderana neshoko raJehovha; nokuti wakaenda ndokugara parukova Keriti rwuri mberi kwaJoridhani.
\v 6 Zvino makunguvo akamuvigira chingwa nenyama mangwanani, uye chingwa nenyama madekwani; ndokunwa parukova.
\v 7 Zvino zvakaitika pakupera kwemazuva kuti rukova rwakapwa; nokuti kwaiva kusina mvura panyika.
\s Muporofita Eria anotumwa kuchirikadzi paZarefati
\p
\v 8 Zvino shoko raJehovha rakasvika kwaari richiti:
\v 9 Simuka, uende kuZarefati riri reSidhoni, ugogarapo; tarira, ndaraira mukadzi chirikadzi ipapo kukuriritira.
\v 10 Zvino wakasimuka ndokuenda kuZarefati. Paakasvika pasuwo reguta, tarira, mukadzi chirikadzi waivapo achiunganidza huni. Zvino wakadana kwaari ndokuti: Nditorerei henyu mvura shoma mumukombe ndinwe.
\v 11 Paaienda kunoitora, wakamudana ndokuti: Ndivigirei henyu chimedu chechingwa muruoko rwenyu.
\v 12 Zvino wakati: \add Na\add*Jehovha Mwari wenyu mupenyu, handina keke, asi ruoko rwuzere rweupfu mudenhe, nemafuta mashoma muchinu; zvino tarirai, ndiri kuunganidza huni mbiri, kuti ndipinde ndizvigadzirire ini nemwanakomana wangu, kuti tidye tigofa.
\v 13 Eria ndokuti kwaari: Usatya; enda uite zvinoenderana neshoko rako; asi ndiitire pakutanga keke diki nazvo, ubudisire kwandiri; uye shure kwaizvozvo uchazviitira iwe nemwanakomana wako.
\v 14 Nokuti ndizvo zvinoreva Jehovha Mwari waIsraeri: Denhe reupfu haringapedzwi, uye chinu chemafuta hachingashaiwi, kusvika pazuva Jehovha raachapa mvura pachiso chenyika.
\v 15 Zvino wakaenda ndokuita zvaienderana neshoko raEria; zvino vakadya iye pamwe naye neimba yake mazuva \add mazhinji\add*.
\v 16 Denhe reupfu harina kupedzwa uye chinu chemafuta hachina kushaiwa, zvichienderana neshoko raJehovha raakataura neruoko rwaEria.
\p
\v 17 Zvino zvakaitika shure kwezvinhu izvi \add kuti \add*mwanakomana wemukadzi mwene weimba wakarwara; uye urwere hwake hwairwadza kwazvo kusvika kusina kusara mweya maari.
\v 18 Zvino \add mukadzi\add* wakati kuna Eria: Ndinei nemwi, munhu waMwari? Makapinda mumba mangu kuti chivi changu chirangarirwe, uye kuuraya mwanakomana wangu here?
\v 19 Zvino wakati kwaari: Ndipe mwanakomana wako. Zvino wakamutora kubva pachifuva chake ndokumukwidza muimba yepamusoro maaigara, ndokumuradzika pamubhedha wake.
\v 20 Zvino wakadanidzira kuna Jehovha ndokuti: Jehovha Mwari wangu, mawisira chakaipawo kumukadzi wandakava mweni pamwe naye nekuuraya mwanakomana wake here?
\v 21 Zvino wakatsivama pamusoro pemwana katatu, ndokudanidzira kuna Jehovha, ndokuti: Jehovha Mwari wangu, mweya wemwana uyu ngaudzokere hawo mukati make.
\v 22 Zvino Jehovha wakanzwa inzwi raEria; mweya wemwana ndokudzokera mukati make, akararamazve.
\v 23 Zvino Eria wakatora mwana ndokumuburusa kubva muimba yekumusoro ndokuenda mumba ndokumupa kuna mai vake. Eria ndokuti: Onai, mwanakomana wenyu mupenyu.
\v 24 Mukadzi ndokuti kuna Eria: Ikozvino ndinoziva ichi, kuti muri munhu waMwari, uye shoko raJehovha riri mumuromo menyu nderechokwadi.