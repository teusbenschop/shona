\c 1
\s Shoko rekuvamba
\p
\v 1 Sezvo vazhinji vakaedza kuronga rondedzero yezvinhu zvakatendeka zvizere pakati pedu,
\v 2 sezvavakapa kwatiri ivo avo kubva pakutanga vakazvionera, uye vari varanda veshoko,
\v 3 zvakaonekwa zvakanaka kwandiriwo, ndanyatsoongorora zvinhu zvose kubva pakutanga, kuti ndikunyorerei nekutevedzanisa, imwi Teofiro makakurumbira,
\v 4 kuti muzive chokwadi chezvinhu zvamakadzidziswa.
\s Zakaria unoziviswa kuberekwa kwaJohwani Mubhabhatidzi
\p
\v 5 Kwaivapo nemazuva aHerodhe mambo weJudhiya umwe mupristi wainzi Zakaria, weboka raAbhiya; nemukadzi wake waibva kuvanasikana vaAroni, nezita rake riri Erizabheti.
\v 6 Uye vari vaviri vakange vakarurama pamberi paMwari, vachifamba nemurairo wose nezviga zvaIshe, vasina chavangapomerwa.
\v 7 Uye vakange vasina mwana, nekuti Erizabheti wakange ari mhanje, uye vakange vaenda pamakore vari vaviri.
\p
\v 8 Zvino zvakaitika kuti wakati achiita ushumiri hweupristi pamberi paMwari, pachidanho cheboka rake,
\v 9 maererano netsika yeushumiri hweupristi, wakabatwa nemujenya kuti apise zvipfungaidzo zvinonhuwira apinda mutembere yaIshe.
\v 10 Zvino chaunga chose chavanhu chakange chichinyengetera kunze nenguva yezvipfungaidzo zvinonhuhwira.
\v 11 Zvino kwakaonekwa kwaari mutumwa waIshe, amire kurutivi rwerudyi rwearitari yezvifungaidzo zvinonhuhwira.
\v 12 Zvino Zakaria wakati achi\add mu\add*ona akavhiringidzika, kutya kukamuwira.
\v 13 Asi mutumwa wakati kwaari: Usatya Zakaria; nekuti munyengetero wako wanzwikwa, nemukadzi wako Erizabheti uchakuberekera mwanakomana, ugotumidza zita rake Johwani.
\v 14 Uye uchava nemufaro nekupembera, nevazhinji vachafarira kuberekwa kwake.
\v 15 Nekuti uchava mukuru pamberi paIshe, haangatongomwi waini kana zvinodhaka; uye uchazadzwa neMweya Mutsvene kunyange kubva padumbu ramai vake.
\v 16 Nevazhinji vevana vaIsraeri uchatendeusira kuna Ishe Mwari wavo;
\v 17 uye iye uchafamba pamberi pake mumweya nesimba raEria, kutendeusira moyo yemadzibaba kuvana, nevasingateereri kuuchenjeri hwevakarurama, kugadzirira kugadzirira Ishe vanhu vakagadzirwa.
\v 18 Zakaria akati kumutumwa: Izvozvi ndichazviziva nei? Nekuti ini ndava mukweguru, nemukadzi wangu waenda pamazuva ake.
\v 19 Mutumwa achipindura akati kwaari: Ini ndini Gabhirieri, unomira pamberi paMwari; ndatumwa kuti nditaure kwauri, ndikuparidzire mashoko awa akanaka.
\v 20 Zvino tarira, uchava chimumumu, usingagoni kutaura, kusvikira zuva rinoitika zvinhu izvi, nekuti hauna kutenda mashoko angu, achazadziswa nenguva yawo.
\p
\v 21 Vanhu vakange vakamirira Zakaria, vakashamisika nekunonoka kwake mutembere.
\v 22 Zvino wakati abuda, akakonewa kutaura kwavari; vakaziva kuti wakange aona dzengerere mutembere; iye akavaninira nemaoko, akaramba ari chimumu.
\v 23 Zvino zvakaitika kuti mazuva okushumira kwake akati achangopera, akaenda kumba kwake.
\p
\v 24 Zvino shure kwemazuva iwayo, mukadzi wake Erizabheti akatora mimba, akazvivanza mwedzi mishanu, achiti:
\v 25 IShe wandiitira saizvozvi nemazuva aaka\add ndi\add*tarira, kuti abvise ruzvidzo rwangu pakati pevanhu.
\s Maria anoziviswa kuti uchabereka Jesu
\p
\v 26 Zvino nemwedzi wechitanhatu mutumwa Gabrieri wakatumwa naMwari kuguta reGarirea rinonzi Nazareta,
\v 27 kumhandara, yakange yatsidza kuwanikwa nemurume ainzi Josefa, weimba yaDhavhidhi; zita remhandara riri Maria.
\v 28 Mutumwa akapinda kwaari akati: Hekanhi, iwe une nyasha! Ishe unewe, wakaropafadzwa iwe pakati pavakadzi.
\v 29 Iye wakati achi\add mu\add*ona akavhiringidzwa neshoko rake, akafunganya \add kuti\add* uku kukwazisa rudzii kwakadai.
\v 30 Zvino mutumwa akati kwaari: Usatya Maria; nekuti wawana nyasha kuna Mwari.
\v 31 Zvino tarira, uchava nemimba, ugozvara mwanakomana, uchatumidza zita rake \add kuti\add* Jesu.
\v 32 Iye uchava mukuru, uchanzi Mwanakomana weWekumusoro-soro; Ishe Mwari uchapa kwaari chigaro cheushe chababa vake Dhavhidhi.
\v 33 Uchatonga pamusoro peimba yaJakobho kusvikira narinhi, neushe hwake hahwungavi nemugumo.
\v 34 Maria ndokuti kumutumwa: Izvi zvingava sei, nekuti handizivi murume?
\v 35 Mutumwa akapindura akati kwaari: Mweya Mutsvene uchauya pamusoro pako, nesimba reWokumusorosoro richakudzikatira; naizvozvo icho chitsvene chichaberekwa newe chichanzi Mwanakomana waMwari.
\v 36 Uye tarira, Erizabheti hama yako, iyewo wava nemimba yemwanakomana pakuchembera kwake; nemwedzi uno wava wechitanhatu kuna iye wainzi mhanje.
\v 37 Nekuti naMwari hakuna chinhu chisingazogoneki.
\v 38 Maria ndokuti: Tarirai, murandakadzi waIshe; ngazvive kwandiri seshoko renyu. Mutumwa ndokubva kwaari.
\s Maria unondoshanyira Erizabheti
\p
\v 39 Zvino Maria akasimuka nemazuva iwayo akaenda kunyika yazvikomo nekukurumidza, kuguta raJudha;
\v 40 akapinda mumba maZakaria, akakwazisa Erizabheti.
\v 41 Zvino zvakaitika kuti Erizabheti wakati achinzwa kukwazisa kwaMaria, mwana akatamba mudumbu rake; naErizabheti akazadzwa neMweya Mutsvene,
\v 42 akadanidzira nenzwi guru, akati: Wakaropafadzwa iwe pakati pavakadzi, uye chakaropafadzwa chibereko chedumbu rako!
\v 43 Ko zvandibvira nepi, kuti mai vaIshe wangu vauye kandiri?
\v 44 Nekuti tarira, inzwi rekukwazisa kwako rangoti richisvika munzeve dzangu, mwana watamba mudumbu rangu nemufaro.
\v 45 Uye wakaropafadzwa unotenda, nekuti zvakataurwa naIshe kwaari zvichazadziswa.
\s Rwiyo rwaMariya rwekurumbidza
\p
\v 46 Maria akati: Moyo wangu unokudza Ishe,
\v 47 nemweya wangu unofara muna Mwari Muponesi wangu;
\v 48 nekuti wakatarira kuninipiswa kwemurandakadzi wake; nekuti tarira, kubva zvino mazera ose achati ndakaropafadzwa.
\v 49 Nekuti une masimba wakandiitira zvinhu zvikuru; nezita rake idzvene.
\v 50 Nengoni dzake dziri kuna avo vanomutya kubva kumazera nemazera.
\v 51 Wakaita zvinesimba noruoko rwake; wakaparadzira vanozvikudza mundangariro dzemoyo yavo.
\v 52 Wakaburusa vane masimba pazvigaro zvoushe, akasimudza vakaderera.
\v 53 Vanenzara wakavagutsa nezvinhu zvakanaka, asi vafumi wakavarega vachienda vasina chinhu.
\v 54 Wakabatsira Israeri muranda wake kuti arangarire ngoni,
\v 55 sezvaakataura kumadzibaba edu, kuna Abhurahamu nekumbeu yake kusvikira rinhi narinhi.
\v 56 Maria akagara naye mwedzi inenge mitatu, akadzokera kumba kwake.
\s Kuberekwa kwaJohwani Mubhabhatidzi
\p
\v 57 Zvino nguva yaErizabheti yekusununguka kwake yakazara; akabereka mwanakomana.
\v 58 Zvino vavakidzani nehama dzake vakati vanzwa kuti Ishe wakange amuitira ngoni dzake huru, vakafara naye.
\v 59 Zvino zvakaitika kuti nezuva rerusere vakauya kuzodzingisa mucheche, vakamutumidza maererano nezita rababa vake Zakaria.
\v 60 Asi mai vake vakapindura vakati: Kwete, asi uchanzi Johwani.
\v 61 Vakati kwaari: Hakuna munhu kuhama dzenyu unodaidzwa nezita iro.
\v 62 Vakataura nemaoko kuna baba vake, kuti vanoda kuti anzi ani.
\v 63 Vakakumbira chinyorero, vakanyora vachiti: NdiJohwani zita rake; vakashamisika vese.
\v 64 Muromo wake ukazarurwa pakarepo, nerurimi rwake \add rukasununguka\add*, akataura, achirumbidza Mwari.
\v 65 Kutya kukawira vese vaigara vakavakomba; nemashoko iwayo ose akanzwikwa kunyika yose yezvikomo yeJudhiya.
\v 66 Zvino vese vakanzwa, vaka\add zvi\add*isa mumoyo yavo, vachiti: Mucheche uyu uchazova ani? Uye ruoko rwaIshe rwakava naye.
\s Kuporofita kwaZakariya
\p
\v 67 Zvino Zakaria baba vake vakazadzwa neMweya Mutsvene, vakaporofita, vachiti:
\v 68 Ngaarumbidzwe Ishe Mwari waIsraeri, nekuti wakashanyira kuvanhu vake nekuvadzikunura;
\v 69 akatisimudzira runyanga rworuponeso mumba maDhavhidhi muranda wake;
\v 70 sezvaakataura nemuromo wevaporofita vake vatsvene, vakange varipo kubva pasichigare;
\v 71 ruponeso pamhandu dzedu, neparuoko rwavose vanotivenga;
\v 72 kuitira madzibaba edu ngoni, nekurangarira sungano yake tsvene,
\v 73 mhiko yaakapika kuna Abhurahamu baba vedu;
\v 74 kutipa, kuti tasunungurwa muruoko rwevavengi vedu, timushumire tisingatyi;
\v 75 muutsvene nekururama pamberi pake mazuva ose eupenyu hwedu.
\v 76 Newe mucheche, uchanzi muporofita weWokumusoro-soro, nekuti uchatungamira pamberi pechiso chaIshe, kugadzirira nzira dzake;
\v 77 kupa ruzivo rweruponeso kuvanhu vake nekangamwiro yezvivi zvavo;
\v 78 nengoni dzaMwari wedu, mauri mambakwedza ekudenga anotishanyira;
\v 79 kuvhenekera vagere murima nemumvuri worufu, nekururamisa tsoka dzedu munzira yerugare.
\p
\v 80 Mucheche akakura, akasimba mumweya, akava mumarenje, kusvikira zuva rekuratidzwa kwake kuna Israeri.
