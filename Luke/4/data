\c 4
\s Kuedzwa kwaJesu
\p
\v 1 Zvino Jesu azere neMweya Mutsvene wakadzoka achibva paJoridhani, akatungamirirwa neMweya kurenje,
\v 2 achiidzwa nadhiabhorosi mazuva makumi mana. Uye waiva asingadyi chinhu nemazuva iwayo; zvino akati apera pakupedzisira akazonzwa nzara.
\v 3 Zvino dhiabhorosi akati kwaari: Kana uri Mwanakomana waMwari, udza ibwe iri kuti rive chingwa.
\v 4 Jesu akamupindura, achiti: Kwakanyorwa kuti: Munhu haangararami nechingwa chete, asi neshoko rimwe nerimwe raMwari.
\p
\v 5 Dhiabhorosi ndokumutungamidza pagomo refu, akamuratidza ushe hwese hwenyika nenguva diki-diki.
\v 6 Dhiabhorosi ndokuti kwaari: Simba iri rose ndichakupa nekukudzwa kwahwo, nokuti ndakaripiwa ini, uye ndinoripa ani nani wandinoda.
\v 7 Naizvozvo iwe kana uka\add ndi\add*namata pamberi pangu, zvese zvichava zvako.
\v 8 Jesu akapindura akati kwaari: Ibva shure kwangu, Satani; nokuti kwakanyorwa \add kuchinzi\add*: Uchanamata Ishe Mwari wako, uye umushumire iye oga.
\p
\v 9 Akamutungamirira kuJerusarema, akamuisa pachiruvu chetembere, akati kwaari: Kana uri Mwanakomana waMwari, zviwisire pasi uchibva pano;
\v 10 nokuti kwakanyorwa kuchinzi: Acharaira vatumwa vake pamusoro pako, kuti vakuchengete;
\v 11 uye: Pamaoko vachakugamha, zvimwe ungagumbusa rutsoka rwako pabwe.
\v 12 Jesu achipindura, akati kwaari: Kwakanzi: Usaidza Ishe Mwari wako.
\p
\v 13 Dhiabhorosi akati apedza muedzo wese, akabva kwaari kusvika pane \add imwe\add* nguva.
\s Vanhu vanoramba Jesu paNazareta
\p
\v 14 Zvino Jesu wakadzokera kuGarirea nesimba reMweya; mukurumbira maererano naye ukabudira kudunhu rose rakapoteredza.
\v 15 Iye ndokudzidzisa mumasinagoge avo, achikudzwa nevose.
\p
\v 16 Akasvika paNazareta, paaiva arerwa; netsika yake wakapinda musinagoge nemusi wesabata, akasimuka kuti averenge.
\v 17 Akapiwa rugwaro rwemuporofita Isaya. Zvino wakati azarura rugwaro, akawana nzvimbo paiva pakanyorwa \add kuti\add*:
\v 18 Mweya waIshe uri pamusoro pangu, naizvozvo wakandizodza, kuti ndiparidzire evhangeri kuvarombo; wakandituma kuti ndiporese vakaputsika pamoyo, kuparidza kusunungurwa kuna vakatapwa, nekuona kumapofu, ndisunungure vakatsikirirwa,
\v 19 kudanidzira gore rakanaka raIshe.
\v 20 Akapeta rugwaro, akadzosera kumuranda, akagara pasi; meso avese vaiva musinagoge akamutarisisa.
\v 21 Zvino akatanga kuti kwavari: Nhasi rugwaro urwu rwazadziswa munzeve dzenyu.
\p
\v 22 Vese vakamupupurira, vakashamisika nemashoko enyasha akabuda mumuromo make, vakati: Uyu haasi mwanakomana waJosefa here?
\v 23 Akati kwavari: Zvirokwazvo muchataura kwandiri dimikira iri: Murapi, zvirape iwe; zvese zvatakanzwa zvakaitwa paKapenaume, zviitewo muno munyika yekwako.
\v 24 Iye ndokuti: Zvirokwazvo, ndinoti kwamuri: Hakuna muporofita anogamuchirwa munyika yekwake.
\v 25 Asi chokwadi ndinoti kwamuri: Chirikadzi zhinji dzaivako kuna Israeri pamazuva aEria, apo denga rakavharwa kwemakore matatu nemwedzi mitanhatu, zvekuti kwakava nenzara huru panyika yose;
\v 26 asi Eria haana kutumwa kune umwe wavo, kunze kwekuSarepita yeSidhoni, kumukadzi chirikadzi.
\v 27 Uye vane maperembudzi vazhinji vaivako kuna Israeri panguva yemuporofita Erisha; asi hakuna umwe wavo wakanatswa, kunze kwaNaamani muSiriya.
\v 28 Ipapo vese vaiva vari musinagoge vakazara nehasha, vachinzwa zvinhu izvi.
\v 29 Ndokusimuka, vakamusundidzira kunze kweguta, vakauya naye kusvika pamawere pegomo, paiva pakavakwa guta ravo, kuti vamuposhere pasi.
\v 30 Asi iye wakapfuura nepakati pavo akaenda.
\s Jesu anoporesa munhu waiva nedhimoni paKapenaume
\p
\v 31 Wakabva aburukira Kapenaume, guta reGarirea; uye aivadzidzisa nemasabata.
\v 32 Vakashamisika nedzidziso yake, nokuti shoko rake raiva rine simba.
\p
\v 33 Zvino musinagoge maiva mune munhu aiva ane mweya wedhimoni retsvina; ukadanidzira nenzwi guru,
\v 34 ukati: Regai! Tinei nemwi Jesu muNazareta? Mauya kuzotiparadza here? Ndinokuzivai kuti ndimwi ani: Mutsvene waMwari.
\v 35 Zvino Jesu akautsiura, achiti: Nyarara, ubude kwaari! Dhimoni rakati ramuwisira pakati, rikabuda kwaari, risina kumukuvadza.
\v 36 Kushamisika kukavasvikira vese, vakataurirana pachavo, vachiti: Ishoko ripi iri? Nokuti nesimba nechikuriri anoraira mweya yetsvina, ikabuda.
\v 37 Mukurumbira maererano naye ukabuda kunzvimbo dzose dzedunhu rakapoteredza.
\s Jesu anoporesa mai vemukadzi waPetro nevamwe
\p
\v 38 Zvino wakasimuka akabuda musinagoge, akapinda mumba maSimoni; zvino mai vemukadzi waSimoni vaiva vakabatwa nefivhiri huru; vakamukumbirira kwaari.
\v 39 Zvino akakotamira pamusoro pavo, akatsiura fivhiri, ikavarega; uye pakarepo vakasimuka vakavashandira.
\p
\v 40 Zvino zuva rakati rovira, vese vaiva nevarwere vezvirwere zvakasiyana-siyana vakavauisa kwaari; akaisa maoko pamusoro peumwe neumwe wavo akavaporesa.
\v 41 Nemadhimoni akabuda kuvazhinji, achidanidzira achiti: Imwi muri Kristu Mwanakomana waMwari. Aka\add a\add*tsiura akasaatendera kutaura, nokuti aiva achiziva kuti ndiKristu.
\p
\v 42 Zvino kwakati kwaedza, akabuda, akaenda kunzvimbo yerenje, zvaunga zvikamutsvaka, zvikauya kwaari, zvikamudzivirira kuti arege kubva kwazviri.
\v 43 Asi wakati kwavari: Ndinofanira kuparidzira evhangeri yeushe hwaMwari kumamwe magutawo; nokuti ndizvo zvandakatumirwa.
\v 44 Akasiparidza mumasinagoge eGarirea.