\c 15
\s Mufananidzo wegwai rakarashika
\p
\v 1 Zvino kwakaswedera kwaari vateresi nevatadzi vose, kuzomunzwa.
\v 2 VaFarisi nevanyori vakatsutsumwa vachiti: Uyu unogamuchira vatadzi, achidya navo.
\p
\v 3 Zvino wakavaudza mufananidzo uyu, achiti:
\v 4 Ndeupi munhu kwamuri ungati ane makwai zana, kana arashikirwa nerimwe rawo, usingasii makumi mapfumbamwe nemapfumbamwe murenje, akatevera rakarashika kusvikira ariwana?
\v 5 Uye kana a\add ri\add*wana, uno\add ri\add*isa pamafudzi ake achifara.
\v 6 Zvino kana asvika kumusha, unodana pamwe shamwari nevavakidzani, achiti kwavari: Farai neni, nekuti ndawana gwai rangu rakange rarashika.
\v 7 Ndinoti kwamuri: Saizvozvo mufaro uchava kudenga pamusoro pemutadzi umwe unotendeuka, kupfuura pamusoro pevakarurama makumi mapfumbamwe nevapfumbamwe, vasingatsvaki kutendeuka.
\s Mufananidzo wekobiri rakarashika
\p
\v 8 Kana ndeupi mukadzi une makobiri gumi, kana arashikirwa nekobiri rimwe, usingatungidzi mwenje, akatsvaira imba, akatsvakisisa kusvikira a\add ri\add*wana?
\v 9 Uye kana a\add ri\add*wana, unodana shamwari nevavakidzani pamwe, achiti: Farai neni, nekuti ndawana kobiri randanga ndarashikirwa naro.
\v 10 Saizvozvo, ndinokutaurirai, \add kuti\add* mufaro uripo pamberi pevatumwa vaMwari pamusoro pemutadzi umwe unotendeuka.
\s Mufananidzo wemwanakomana wakarashika
\p
\v 11 Zvino wakati: Umwe munhu waiva ane vanakomana vaviri;
\v 12 muduku wavo ndokuti kuna baba: Baba, ndipei mugove wenhumbi wakanangana \add neni\add*. Akavagovera nhumbi \add dzake\add*.
\v 13 Pasina kupfuura mazuva mazhinji, mwanakomana muduku wakaunganidza zvose pamwe, akasimuka akaenda kunyika iri kure; uye akaparadza ikoko nhaka yake, achirarama neunzenza.
\v 14 Zvino wakati aparadza zvose, kwakauya nzara huru panyika iyo, iye akatanga kushaiwa.
\v 15 Zvino wakaenda, akanozvibatanidza neumwe wezvizvarwa zvenyika iyo; akamutumira kuminda yake kunofudza nguruve.
\v 16 Wakange achishuva kugutsa dumbu rake nemateko nguruve adzaidya; asi hakuna munhu waimupa.
\v 17 Zvino wakati apengenuka, akati: Varikichi vazhinji sei vababa vangu vane zvingwa zvakawandisisa, asi ini ndofa nenzara.
\v 18 Ndichasimuka ndiende kuna baba vangu, ndigoti kwavari: Baba, ndakatadzira kudenga, nepamberi penyu;
\v 19 uye handichafaniri kunzi mwanakomana wenyu; ndiitei seumwe wevarikichi venyu.
\v 20 Akasimuka akaenda kuna baba vake. Asi wakati achiri kure, baba vake vakamuona, vakanzwa tsitsi, vakamhanya ndokuwira pahuro pake, nekumutsvoda.
\v 21 Zvino mwanakomana akati kwavari: Baba, ndakatadzira kudenga nepamberi penyu, uye handichafaniri kunzi mwanakomana wenyu.
\v 22 Asi baba vakati kuvaranda vavo: Budai nenguvo yakanakisisa mumupfekedze, muise mhete paruoko rwake, nemanyatera patsoka;
\v 23 muuye nemhuru yakakodzwa, mubaye, uye ngatidye tifare;
\v 24 nekuti uyu mwanakomana wangu wakange afa, zvino wararamazve; wakange arashika, asi wawanikwa; zvino vakatanga kufara.
\v 25 Zvino mwanakomana wake mukuru wakange ari kumunda; zvino wakati achisvika, oswedera paimba, akanzwa mumhanzi nekutamba.
\v 26 Zvino wakadanira kwaari umwe wevaranda, akabvunza kuti izvi zvinorevei.
\v 27 Zvino akati kwaari: Munun'una wako wasvika; zvino baba vako vabaya mhuru yakakodzwa, nekuti vamugamuchira akagwinya.
\v 28 Asi wakatsamwa, akasada kupinda; naizvozvo baba vake vakabuda, vakamukumbirisa.
\v 29 Asi iye wakapindura akati kuna baba: Tarirai, makore mazhinji ndakakubatirai, handina kutongodarika murairo wenyu, asi hamuna kutongondipa mbudzana, kuti ndifare neshamwari dzangu.
\v 30 Asi mangoti mwanakomana wenyu uyu wakaparadza nhumbi dzenyu nezvifeve achisvika, mamubaira mhuru yakakodzwa.
\v 31 Vakati kwaari: Mwana, iwe uneni nguva dzose, uye zvoose zvangu ndezvako.
\v 32 Asi kwaifanira kuti kupemberwe nekufarwa, nekuti munun'una wako uyu wakange afa, wararamazve; wakange arashika, wawanikwa.
