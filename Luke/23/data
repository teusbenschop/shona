\c 23
\s Jesu pamberi paPirato naHerodhe
\p
\p
\v 1 Zvino chaunga chavo chose chikasimuka, vakamutungamirira kuna Pirato.
\v 2 Zvino vakatanga kumupomera mhosva, vachiti: Takawana uyu achitsausa rudzi, achidzivisa kupa mutera kuna Kesari; achiti iye pachake ndiKristu Mambo.
\v 3 Ipapo Pirato akamubvunza achiti: Ko uri Mambo wavaJudha here? Akamupindura, akati: Unoreva iwe.
\v 4 Zvino Pirato akati kuvapristi vakuru nechaunga: Handiwani mhosva kumunhu uyu.
\v 5 Ivo vakanyanya kusimbisa, vachiti: Unomutsa vanhu, achidzidzisa muJudhiya rose, achitanga paGariri kusvikira pano.
\v 6 Pirato wakati anzwa zveGariri, akabvunza kana munhu uyu ari muGariri.
\v 7 Akangoti anzwa kuti ndoweushe hwaHerodhe, akamutumira kunaHerodhe, iye wakanga ari muJerusarema amene pamazuva iwayo.
\v 8 Zvino Herodhe wakati achivona Jesu akafara kwazvo-kwazvo; nokuti waishuva kumuvona kwe\add nguva\add* refu, nokuti wakanga anzwa zvinhu zvizhinji pamusoro pake; akatarisira kuti uchavona chimwe chiratidzo chingaitwa naye.
\v 9 Akamubvunza namashoko mazhinji; asi iye haana kumupindura chinhu.
\v 10 Zvino vapristi vakuru navanyori vakamira vakamupomera mhosva zvine simba.
\v 11 NaHerodhe namauto ake vakamuzvidza, nokusweveredza; vakazomupfekedza, nguvo dzinobwinya, vakamudzosera kunaPirato.
\v 12 Nomusi iwoyo Pirato naHerodhe vakava shamwari; nokuti paimbova neruvengo pakati pavo.
\v 13 Zvino Pirato wakati adanira pamwechete vapristi vakuru navatongi navanhu.
\v 14 akati kwavari: Mauya nomunhu uyu kwandiri sounotsausa vanhu; zvino tarirai ini ndabvunzisisa pamberi penyu, ndikasawana mumunhu uyu mhosva yezvinhu zvamunomupomera;
\v 15 kwete, kunyange naHerodhevo; nokuti ndinokutumaizve kwaari; zvino tarirai, hapana chakafanira rufu chakaitwa naye.
\v 16 Naizvozvo ndichamurova ndigo\add mu\add*sunungura.
\v 17 Nokuti waifanira kuvasunungurira mumwe pamutambo.
\v 18 Asi vose vakadanidzira pamwe chete vachiti: Kure nouyu, mutisunungurire Bharabhasi!
\v 19 Iye wakanga akandirwa mutirongo nemhaka yerimwe bope rakanga ramutswa muguta, nokuuraya.
\v 20 Zvino Pirato achida kusunungura Jesu, akataurazve kwavari.
\v 21 Asi ivo vakadanidzira, vachiti: Rovera, murovere!
\v 22 Akati kwavari rwechitatu: Nemhaka yei, waita chakaipa chipiko? Handina kuwana mhosva yorufu maari; naizvozvo ndichamurova ndigo\add mu\add*sunungura.
\v 23 Asi ivo vakasimbisa namanzwi makuru, vachikumbira kuti aroverwe. Manzwi avo naavapristi vakuru akakunda.
\v 24 Zvino Pirato akapa mutongo kuti zviitwe sezvavakakumbira;
\v 25 akavasunungurira uyo wavakakumbira, wakanga akandwa mutirongo nemhaka yebope neyokuuraya; akakumikidza Jesu kuzvido zvavo.
\s Jesu unoroverwa pamuchinjikwa
\p
\v 26 Zvino vakati vachienda naye, vakabata mumwe, \add wainzi\add* Simoni muKurini, achibva kuruwa vakaisa muchinjikwa pamusoro pake, kuti atakure shure kwaJesu.
\v 27 Akateverwa nechaunga chikuru, navakadzi vaimuririravo nokumuchema.
\v 28 Asi Jesu wakatendeukira kwavari, akati: Vakunda veJerusarema, musachema ini, asi muzvicheme imwi navana venyu;
\v 29 nokuti tarirai, mazuva anouya avachati nawo: Dzakaropafadzwa mhanje, nezvizvaro zvisina kutongobereka, namazamu asina kutongomwisa.
\v 30 Zvino vachatanga kuti kumakomo: Wirai pamusoro pedu; nokuzvikomo: Tifukidzei.
\v 31 Nokuti kana vachiita zvinhu izvi kumuti munyoro, zvinyi zvichaitwa kunowakawoma?
\v 32 Zvino kwakanga kuna vamwe vaiti vezvakaipa vavirivo, kuti vaurawe pamwe chete naye.
\v 33 Zvino vakati vasvika panzvimbo inonzi Dehenya, ipapo vakamurovera navaiti vezvakaipa mumwe kuruoko rworudyi nomumwe kuruboshwe.
\v 34 Ipapo Jesu akati: Baba, vakangamwirei, nokuti havazivi chavanoita. Vakagovana nguvo dzake, vachikanda mijenya.
\v 35 Vanhu vakamira, vakatarira. Navatongivo pamwechete navo vaka\add mu\add*sweveredza, vachiti: Wakaponesa vamwe; ngaazviponese; kana ari Kristu, musanangurwa waMwari.
\v 36 Namautovo akamusweveredza, akauya \add kwaari\add* akamupa vhiniga,
\v 37 vachiti: Kana uri Mambo wavaJudha, zviponese.
\v 38 Zvino; kwakanga kuno rugwarovo rwakanyorwa pamusoro pake namavara echiGiriki nechiRoma nechiHebheru, \add rwaiti\add*: UYU NDIMAMBO WAVAJUDHA.
\v 39 Zvino mumwe wavaiti vezvakaipa vakanga vakaremberedzwa wakamutuka achiti: Kana uri Kristu, zviponese iwe nesu.
\v 40 Mumwe akapindura, akamutsiura, achiti: Iwe hautyi kunyange naMwari kanhi, zvauri pakutongwa kumwe?
\v 41 Isu zvirokwazvo zvakatiruramira, nokuti isu tinogamuchira mubairo wemabasa edu; asi uyu haana kuita chinhu chisakafanira.
\v 42 Zvino akati kuna Jesu: Ishe mundirangarire kana masvika muushe hwenyu.
\v 43 Jesu akati kwaari: Zvirokwazvo ndinoti kwauri: Nhasi uchava neni muParadhiso.
\v 44 Zvino yakanga yava nguva inenge yechitanhatu; kukavapo rima panyika yose, kusvikira panguva yepfumbamwe.
\v 45 Zuva rikasvibiswa, vheiri retembere rikabvaruka napakati.
\v 46 Zvino Jesu wakati adanidzira nenzwi guru, akati: Baba, mumavoko enyu ndinokumikidza mweya wangu; akati areva izvozvo, akapa mweya.
\v 47 Ipapo mukuru wezana wakati avona zvakaitika, akarumbidza Mwari, achiti: Zvirokwazvo uyu wakanga ari munhu wakarurama.
\v 48 Vazhinji vose vakanga vakaungana kuzovona izvozvo, vakati vachivona zvakaitika, vakadzoka vachirova zvifuva zvavo.
\v 49 Navazikanwi vake vose, navakadzi vaimutevera vachibva Gariri, vakamira kure, vachivona zvinhu izvozvi.
\s Kuvigwa kwaJesu
\p
\p
\v 50 Zvino tarira, murume wainzi Josefa, gurukota, murume wakanaka wakarurama;
\v 51 iye wakanga asina kutenderana navo pakurangana nokuita kwavo; \add waiva\add* weArimatia, guta ravaJudha, iyevo wakanga achimirira ushe hwaMwari;
\v 52 iye wakaenda kunaPirato akandokumbira mutumbi waJesu,
\v 53 akauburusa, akauputira nerineni yakapfava, akauradzika muhwiro hwakanga hwakacherwa pabwe, makanga musina kumbovigwa munhu.
\v 54 Zvino waiva musi wokugadzirira, sabata roswedera.
\v 55 Navakadzivo, vakanga vavuya naye vachibva Gariri, vakatevera mumashure, vakavona hwiro, nomuisirwe womutumbi wake.
\v 56 Vakadzoka, vakagadzira zvinonhuhwira nezvizoro vakazorora nesabata sezvinoreva murairo.
