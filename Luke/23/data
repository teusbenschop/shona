\c 23
\s Jesu pamberi paPirato naHerodhe
\p
\v 1 Zvino chaunga chavo chose chakasimuka, chikamutungamidza kuna Pirato.
\p
\v 2 Zvino vakatanga kumupomera, vachiti: Tawana uyu achitsausa rudzi, nekudzivisa kupa mutero kuna Kesari, achiti iye pachake ndiKristu Mambo.
\v 3 Zvino Pirato wakamubvunza achiti: Iwe uri Mambo wevaJudha here? Ndokumupindura, akati: Unoreva iwe.
\v 4 Pirato ndokuti kuvapristi vakuru nezvaunga: Handiwani mhosva kumunhu uyu.
\v 5 Asi vakasimbisa, vachiti: Unopesva vanhu, achidzidzisa muJudhiya rose, kutanga paGarirea kusvikira pano.
\p
\v 6 Pirato wakati anzwa zveGarirea, akabvunza kana munhu uyu ari muGarirea.
\v 7 Zvino paakangoziva kuti ndeweushe hwaHerodhe, wakamutumira kuna Herodhe, iye waivawo muJerusarema pamazuva iwayo.
\p
\v 8 Zvino Herodhe paakaona Jesu wakafara zvikurusa; nekuti waishuva kumuona kwe\add nguva\add* refu, nekuti wakange anzwa zvinhu zvizhinji pamusoro pake; uye wakatarisira kuona chimwe chiratidzo chichiitwa naye.
\v 9 Ndokumubvunza nemashoko mazhinji; asi iye haana kumupindura chinhu.
\v 10 Zvino vapristi vakuru nevanyori vakamira vakamupomera zvine simba.
\v 11 NaHerodhe nemauto ake vakamuzvidza, nekusweveredza, vakamupfekedza nguvo inobwinya, vakamudzosera kuna Pirato.
\v 12 Nemusi iwoyo Pirato naHerodhe vakava shamwari neshamwari; nekuti paimbova neruvengo pakati pavo.
\p
\v 13 Zvino Pirato wakati adanira pamwe vapristi vakuru nevatungamiriri nevanhu,
\v 14 akati kwavari: Mauyisa munhu uyu kwandiri seunotsausa vanhu; zvino tarirai ini ndaongorora pamberi penyu, handina kuwana mhosva kumunhu uyu yezvinhu zvamunomupomera;
\v 15 kwete, kunyange Herodhe; nekuti ndinokutumai kwaari; zvino tarirai, hapana chakafanira rufu chakaitwa naye.
\v 16 Naizvozvo ndichamurova ndigo\add mu\add*sunungura.
\v 17 Nekuti zvaiva zvakafanira kuti avasunungurire umwe pamutambo.
\p
\v 18 Asi vose vakadanidzira pamwe vachiti: Kure neuyu, asi mutisunungurire Bharabhasi.
\v 19 (Iye wakange akandirwa mutirongo nemhaka yerimwe bongozozo rakange raitika muguta, uye nemhaka yeumhondi).
\v 20 Naizvozvo Pirato achida kusunungura Jesu, wakataurazve kwa\add vari\add*.
\v 21 Asi vakadanidzira, vachiti: Roverera pamuchinjikwa, muroverere pamuchinjikwa!
\v 22 Akati kwavari rwechitatu: Nemhaka yei, iye waita chakaipa chipi? Handina kuwana mhosva yerufu maari; naizvozvo ndichamurova ndigo\add mu\add*sunungura.
\v 23 Asi vakasimbisa nemanzwi makuru, vachikumbira kuti arovererwe pamuchinjikwa. Manzwi avo neevapristi vakuru akabudirira.
\p
\v 24 Zvino Pirato akagura kuti chikumbiro chavo chiitike.
\v 25 Akavasunungurira uyo wavakakumbira, wakange akandwa mutirongo nekuda kwebongozozo neumhondi; asi akakumikidza Jesu kuchido chavo.
\s Jesu unorovererwa pamuchinjikwa
\p
\v 26 Zvino vakati vachimutungamidza, vakabata umwe Simoni muKurini achibva kuruwa, vakamutakudza muchinjikwa, kuti atakure shure kwaJesu.
\p
\v 27 Zvino kwakatevera kwaari chaunga chikuru chevanhu, nevakadzi vairirawo nekumuchema.
\v 28 Asi Jesu wakatendeukira kwavari akati: Vakunda veJerusarema, musachemera ini, asi muzvichemere imwi nevana venyu;
\v 29 nekuti tarirai, mazuva anouya avachati nawo: Dzakaropafadzwa mhanje, nezvizvaro zvisina kubereka, nemazamu asina kumwisa.
\v 30 Ipapo vachatanga kuti kumakomo: Wirai pamusoro pedu; nekuzvikomo: Tifukidzei.
\v 31 Nekuti kana vachiita zvinhu izvi kumuti munyoro, chii chichaitika kune wakawoma?
\p
\v 32 Zvino kwakatungamidzwawo vamwe vaiti vezvakaipa vaviri, kuti vaurawe pamwe naye.
\p
\v 33 Zvino vakati vasvika panzvimbo inonzi Dehenya, ipapo vakamuroverera pamuchinjikwa, nevaiti vezvakaipa, umwe kuruoko rwerudyi, neumwe kuruboshwe.
\v 34 Jesu ndokuti: Baba, vakangamwirei; nekuti havazivi chavanoita. Zvino vakagovana nguvo dzake, vakakanda mujenya.
\v 35 Vanhu ndokumira vakatarira. Nevatongiwo pamwe navo vaka\add mu\add*sweveredza, vachiti: Wakaponesa vamwe, ngaazviponese, kana iye ari Kristu, musanangurwa waMwari.
\p
\v 36 Nemautowo akamusweveredza, achimuvigira vhiniga,
\v 37 uye vachiti: Kana iwe uri Mambo wevaJudha, zviponese.
\v 38 Zvino kwakange kune rugwarowo rwakanyorwa pamusoro pake nemavara echiGiriki nechiRoma nechiHebheru, \add rwaiti\add*: UYU NDIMAMBO WEVAJUDHA.
\p
\v 39 Uye umwe wevaiti vezvakaipa vakange vakaremberedzwa wakamutuka achiti: Kana uri Kristu, zviponese iwe nesu.
\v 40 Asi umwe wakapindura achimutsiura, achiti: Iwe hautyi Mwari kanhi, zvauri pakutongwa kumwe?
\v 41 Isu zvirokwazvo zvakatiruramira, nekuti tinogamuchira mubairo wemabasa edu; asi uyu haana kuita chinhu chisakafanira.
\v 42 Zvino akati kuna Jesu: Ishe mundirangarire kana masvika muushe hwenyu.
\v 43 Jesu ndokuti kwaari: Zvirokwazvo ndinoti kwauri: Nhasi uchava neni muParadhiso.
\p
\v 44 Zvino rakange rava awa rinenge rechitanhatu; kukavapo rima pamusoro penyika yose, kusvikira paawa repfumbamwe.
\v 45 Nezuva rakadzikatirwa, uye vheiri retembere rakabvarurwa nepakati.
\v 46 Zvino Jesu wakati adanidzira nenzwi guru achiti: Baba, mumaoko enyu ndinokumikidza mweya wangu; akati areva izvozvi, akabudisa mweya \add wake\add*.
\p
\v 47 Zvino mukuru wezana wakati aona zvakaitika, akarumbidza Mwari, achiti: Zvirokwazvo uyu wakange ari munhu wakarurama.
\v 48 Nezvaunga zvose zvakange zvakaungana kuzoona izvozvo, zvakati zvichiona zvakaitika, zvikadzokera zvichizvirova zvifuva.
\v 49 Nevazikanwi vake vose, nevakadzi vaimutevera vachibva Garirea, vakamira kure, vachiona zvinhu izvi.
\s Kuvigwa kwaJesu
\p
\v 50 Zvino tarira, murume wainzi Josefa, nhengo yedare, murume wakanaka uye wakarurama;
\v 51 iye wakange asina kutenderana nezano nechiito chavo; \add waiva\add* weArimatia, guta revaJudha, iyewo wakange achimirira ushe hwaMwari.
\v 52 Iye wakaenda kuna Pirato ndokukumbira mutumbi waJesu.
\v 53 Zvino wakauburusa, ndokuuputira nemucheka werineni, ndokuuradzika muguva rakange rakacherwa pabwe, makange musina kumbovigwa munhu.
\v 54 Zvino waiva musi wegadziriro, uye sabata roswedera.
\v 55 Nevakadziwo, vakange vauya naye vachibva Garirea, vakatevera mumashure, vakaona guva, nemuradzikirwo wemutumbi wake.
\v 56 Uye vakadzokera, vakagadzirira zvinonhuhwira nezvizoro vakazorora nesabata zvichienderana nemurairo.
