\c 16
\s Mutariri usakarurama
\p
\v 1 Zvino wakativo kuvadzidzi vake: Kwakanga kuno mumwe munhu mufumi, waiva nomutariri; iye akapomerwa kwaari, sounoparadza fuma yake.
\v 2 Ipapo akamudana, akati kwaari: Zvinyiko izvi zvandinonzwa pamusoro pako? Rondedzera pamusoro povutariri bwako; nokuti haungazovi mutaririzve.
\v 3 Zvino mutariri akati mumoyo make: Ndichaiteiko, ishe wangu zvowonditorera vutariri? Handigoni kuchera; kukumbira ndinonyara.
\v 4 Ndaziva zvandichaita, kuti kana ndabudiswa pavutariri, vandigamuchire mudzimba dzavo.
\v 5 Zvino akadana mumwe nomumwe wakanga anechikwereti nashe wake, akati kunowokutanga: Unechikwereti chakadiniko kunashe wangu?
\v 6 Iye akati; Zviyero zvinezana zvamafuta. Akati kwaari: Tora rugwaro rwako ugare pasi nokukurumidza, unyore makumi mashanu.
\v 7 Akati kunomumwe: Ko iwe, unechikwereti chakadiniko? Iye akati: Zviyero zvinezana zvezviyo. Akati kwaari: Tora rugwaro rwako, unyore makumi masere.
\v 8 Ishe wake akarumbidza mutariri usakarurama, nokuti wakanga aita nokuchenjera; nokuti vana venyika ino vakachenjera pazera ravo ku\add kunda\add* vana vechiedza.
\v 9 Zvino ndinoti kwamuri: Muzviitire ushamwari naMamona
\p isakarurama, kuti, kana yopera, vakugamuchirei mudzimba dzokusingaperi.
\v 10 Wakatendeka pazvinhu zviduku-duku, wakatendekavo pazvikuru, nousakarurama pazvinhu zviduku-duku, haana kururamavo pazvikuru.
\v 11 Naizvozvo kana musina kuva vakatendeka pafuma isakarurama, ndianiko uchakuvimbai nefuma yechokwadi?
\v 12 Zvino kana musina kuva vakatendeka pazvinhu zvomumwe, ndianiko uchakupai zvenyu.
\v 13 Hakuna muranda ungagona kubatira vanatenzi vaviri; nokuti zvimwe uchavenga mumwe, akada mumwe; kana kuti uchanamatira mumwe, akazvidza mumwe. Hamungabatiri Mwari nefuma.
\s Jesu unotuka vaFarisi
\p
\p
\v 14 Zvino navaFarisivo, vakanga vachida mari, vakanzwa zvinhu izvozvi zvose, vakamunyomba.
\v 15 Zvino wakati kwavari: Imwi muri avo vanozviruramisa pamberi pavanhu, asi Mwari unoziva moyo yenyu; nokuti izvo zvinokudzwa pakati pavanhu, zvinonyagadza pamberi paMwari.
\v 16 Murairo navaporofita \add zvakanga zviripo\add* kusvikira kunaJohwani; kubva panguva iyo vushe bwaMwari bwunoparidzwa, mumwe nomumwe unosenerera mabwuri.
\v 17 Asi zvakareruka kuti denga nenyika zvipfuvure, pakuti tsanga imwe yomurairo ikoneswe.
\v 18 Ani nani unoramba mukadzi wake, akawana mumwe, unoita vupombwe, uye ani nani unowana wakarambwa nomurume unoita vupombwe.
\s Mufananidzo womufumi naRazaro
\p
\v 19 Kwakanga kune mumwe murume mufumi, waipfeka nguvo shava nemicheka yerineni yakanaka, nokufara paumbosha misi yose.
\v 20 Zvino kwakanga kune mumwe mupemhi wainzi Razaro, wakanga akaiswa pasuvo rake azere namaronda,
\v 21 achishuva kuzvigutisa nemafufu aiwa patafura yomufumi; pamusoro pazvo, imbwa dzaivuya dzichinanzwa maronda ake.
\v 22 Zvino zvakaitika kuti murombo wakafa, akatakurirwa navatumwa pachifuva chaAbhurahamu; mufumi akafavo, akavigwa.
\v 23 Zvino ari muhadhesi, akasimudza meso ake ari pakurwadziwa, akavona Abhurahamu ari kure, naRazaro ari pachifuva chake.
\v 24 Akadanidzira, akati: Baba Abhurahamu, ndinzwirei ngoni; mutume Razaro, kuti anyike muromo womumwe wake mumvura, atonhodze rurimi rwangu; nokuti ndinorwadziwa mumurazvo uyu womoto.
\v 25 Asi Abhurahamu wakati: Mwana, rangarira kuti muupenyu bwako wakapiwa zvakanaka zvako; saizvozvo naRazaro wakapiwa zvakaipa; asi zvino iye unonyaradzwa, iwe unorwadziwa.
\v 26 uye kunze kwezvinhu izvi zvose, pakati pedu pane mukaha mukuru wakaiswa, kuti vovuno vanoda kuenda mhiri kwamuri, vakonewe, novoko varege \add kuyambukira\add* kwatiri.
\v 27 Ipapo akati: Naizvozvo ndinokukumbirai Baba, kuti mumutumire kuimba yababa vangu,
\v 28 nokuti ndina vana vamai vangu vashanu; kuti andonyatso-vapupurira, zvimwe naivovo vangavuya panzvimbo ino yamarwadzo.
\v 29 Abhurahamu akati kwaari: vanaMozisi navaporofita; ngavavanzwe ivo.
\v 30 Iye akati: Kwete, Baba Abhurahamu, asi kana mumwe akaenda kwavari kubva kunavakafa, vangatendevuka.
\v 31 Zvino akati kwaari: Kana vasinganzwi Mozisi navaporofita, havangatendiswi, kunyange mumwe akamuka kuvakafa.
