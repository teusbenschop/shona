\c 2
\s Kuberekwa kwaJesu Kristu
\p
\v 1 Zvino zvakaitika nemazuva iwayo, chiga chakabuda kubva kuna Kesari Agasto, kuti nyika yose inyorwe.
\v 2 Kunyorwa uku kwaiva kwekutanga kwakaitwa Kuriniosi ari mutungamiriri weSiria.
\v 3 Vese ndokuenda kunonyorwa, umwe neumwe kuguta rekwake.
\v 4 NaJosefawo akakwira achibva Garirea muguta Nazareta, akaenda Judhiya kuguta raDhavhidhi, rinonzi Bhetirehemu, nekuti waiva weimba nedzinza raDhavhidhi,
\v 5 ku\add no\add*nyorwa naMaria mukadzi wakange atsidzira kuwanikwa naye, ava nemimba.
\v 6 Zvakaitika kuti vachipo, mazuva okusununguka kwake akazadzisika;
\v 7 ndokuzvara mwanakomana wake wedangwe, akamuputira nemicheka, akamuvanzarika muchidyiro, nekuti makange musina nzvimbo yavo muimba yevaeni.
\s Vafudzi veBhetirehemu
\p
\v 8 Zvino kwakange kune vafudzi munyika iyoyo vaigara kuuragu vachichengetedza nguva dzekurinda mapoka avo usiku.
\v 9 Zvino tarira, mutumwa waIshe akamira pedo navo, nekubwinya kwaIshe kukapenya kwakavakomba; vakatya nekutya kukuru.
\v 10 Zvino mutumwa akati kwavari: Musatya; nekuti tarirai, ndinokuparidzirai mashoko akanaka emufaro mukuru, uchava kuvanhu vese;
\v 11 nekuti mazvarirwa nhasi Muponesi, unova Kristu Ishe, muguta raDhavhidhi.
\v 12 Zvino ichi chiratidzo kwamuri: Muchandowana mucheche akaputirwa nemicheka, avete muchidyiro.
\v 13 Uye pakarepo kukavapo pamwe nemutumwa chaunga chehondo yekudenga vachirumbidza Mwari, vachiti:
\v 14 Rumbidzo kuna Mwari kumusoro-soro, norugare panyika; chishuwo chakanaka kuvanhu.
\p
\v 15 Zvino kwakaitika kuti vatumwa vabva kwavari vaenda kudenga, vanhu vafudzi vakataurirana, \add vachiti\add*: Ngatiende ikozvino Bhetirehemu, tinoona chinhu ichi chakaitika, Ishe chaatizivisa.
\v 16 Zvino vakakurumidza kusvika, vakawana vese Maria naJosefa, nemucheche avete muchidyiro.
\v 17 Vakati vaona, vakazivisa kose shoko ravakange vaudzwa maererano neucheche uyu.
\v 18 Zvino vese vakanzwa vakashamisika nezvinhu zvakange zvataurwa kwavari nevafudzi.
\v 19 Asi Maria wakachengeta zvinhu izvi zvose, achifungisisa mumoyo make.
\v 20 Zvino vafudzi vakadzokera, vachikudza nekurumbidza Mwari pamusoro pezvinhu zvose zvavakange vanzwa nekuona, sezvakange zvataurwa kwavari.
\s Jesu unoiswa mutembere, Simiyoni naAna
\p
\v 21 Mazuva masere akati apera kuti mucheche adzingiswe, zita rake ndokunzi Jesu, raakange atumidzwa nemutumwa asati agamuchirwa mudumbu.
\p
\v 22 Zvino mazuva ekunatswa kwake nemurairo waMozisi akati apera, vakauya naye Jerusarema, kuti va\add mu\add*kumikidze kuna Ishe,
\v 23 (sezvazvakanyorwa pamurairo waIshe kuti: Chirume chose chinozarura chizvaro, chichanzi chitsvene kuna Ishe),
\v 24 uye vabayire chibayiro sezvazvakarehwa pamurairo waIshe, hangaiwa mbiri, kana njiva mbiri duku.
\p
\v 25 Zvino tarira, kwakange kune munhu muJerusarema, zita rake raiva Simiyoni, ndiyewo munhu waiva akarurama akazvipira kushumira Mwari, akamirira kunyaradzwa kwaIsraeri, neMweya Mutsvene wakange uri pamusoro pake.
\v 26 Zvino zvakange zvaratidzwa kwaari neMweya Mutsvene, kuti haangaoni rufu asati aona Kristu waIshe.
\v 27 Wakapinda mutembere neMweya; zvino vabereki vakati vachiuisa mucheche Jesu, kuti vaite pamusoro pake netsika yemurairo,
\v 28 iye akamutora mumaoko ake, akavonga Mwari, achiti:
\v 29 Tenzi, ikozvino regai muranda wenyu aende nerugare, seshoko renyu;
\v 30 nekuti meso angu aona ruponeso rwenyu,
\v 31 rwamakagadzirira pamberi pezviso zvevanhu vese;
\v 32 chiedza chekuzarurira vahedheni, nekubwinya kwerudzi rwenyu Israeri.
\v 33 Josefa namai vake vakashamisika nezvinhu zvakarehwa pamusoro pake.
\v 34 Zino Simiyoni akavaropafadza, akati kuna Maria mai vake: Tarira, uyu wakaisirwa kuwa nekumuka kwevazhinji pavaIsraeri, nekuva chiratidzo chichapikiswa;
\v 35 uye newe, munondo uchapinda nemweya wako pachako; kuti ndangariro dzemoyo mizhinji dzifukurwe.
\p
\v 36 Zvino kwakange kuna Ana muporofitakadzi, mukunda waFanueri, wedzinza raAsheri; wakange akwegura kwazvo, wakararama nemurume makore manomwe kubvira paumhandara hwake.
\v 37 Uye ari chirikadzi yemakore angava makumi masere nemana, wakange asingabvi mutembere, achishumira nemitsanyo neminyengetero usiku nemasikati.
\v 38 Naiye wakati achisvika nenguva iyoyo akatenda Mwari, akataura pamusoro pake kuna vese vakange vachitarisira kusunungurwa muJerusarema.
\p
\v 39 Zvino vakati vapedza zvinhu zvose zvaienderana nemurairo waIshe, vakadzokera Garirea kuguta ravo Nazareta.
\v 40 Mucheche akakura, akasimba mumweya, akazara nenjere; nenyasha dzaMwari dzakange dziri pamusoro pake.
\s Jesu ane makore gumi nemaviri pakati pevadzidzisi vakuru
\p
\v 41 Zvino vabereki vake vaienda Jerusarema makore ose pamutambo wepasika.
\v 42 Zvino wakati ava nemakore gumi nemaviri, vakakwira Jerusarema zvichienderana netsika yemutambo,
\v 43 vakati mazuva apera, pakudzoka kwavo, mwana Jesu akasara Jerusarema, asi Josefa namai vake vasingazvizivi,
\v 44 asi vaimufungira kuva mune vamwe vevakange vachifamba navo, vakafamba mufambo wezuva, vakazomutsvaka pakati pehama nekuvazikanwi.
\v 45 Asi vakati vasingamuwani, vakadzokera kuJerusarema vachimutsvaka.
\v 46 Zvino zvakaitika shure kwemazuva matatu, vakamuwana mutembere, agere pakati pavadzidzisi, achivateerera, achivabvunza.
\v 47 Vese vakange vachimunzwa vakavhiringidzika nekuziva nemhinduro dzake.
\v 48 Zvino vakati vamuona vakakatyamara; mai vake vakati kwaari: Mwana, waitirei zvakadai kwatiri? Tarira, baba vako neni tanga tichikutsvaka tichishungurudzika.
\v 49 Akati kwavari: Munonditsvaka sei? Manga musingazivi kuti ndinofanira kuva pazvinhu zvaBaba vangu here?
\v 50 Asi ivo havana kunzwisisa shoko raakataura kwavari.
\v 51 Zvino akaburuka navo, akasvika Nazareta; akazviisa pasi pavo. Asi mai vake vakachengeta mashoko iwayo ose mumoyo mavo.
\v 52 Jesu akawedzera panjere nekukura, nepakudiwa naMwari nevanhu.
