\c 7
\s Jesu anoporesa muranda wemukuru wezana
\p
\v 1 Zvino wakati apedza mashoko ake ese munzeve dzevanhu, akapinda muKapenaume.
\v 2 Zvino muranda weumwe mukuru wezana, waiva akakosha kwaari, waiva achirwara, achitandadza.
\v 3 Zvino wakati anzwa zvaJesu, akatuma kwaari vakuru veVaJudha, achikumbira kuti auye aporese muranda wake.
\v 4 Zvino ivo vakati vachisvika kuna Jesu, vakamukumbirisa zvikuru, vachiti: Wakafanira kuti mumuitire izvozvi;
\v 5 nokuti anoda rudzi rwedu, uye ndiye wakativakira sinagoge.
\v 6 Zvino Jesu akaenda navo. Zvino apo aiva asisiri kure neimba, mukuru wezana akatuma shamwari kwaari, achiti kwaari: Ishe, musazvitambudza; nokuti handina kufanira kuti mupinde pasi pedenga reimba yangu;
\v 7 naizvozvo handina kutongofunga ini pachangu ndakafanira kuuya kwamuri; asi taurai neshoko, muranda wangu achaporeswa.
\v 8 Nokuti iniwo ndiri munhu wakaiswa pasi pesimba, ndine mauto pasi pangu; ndinoti kune uyu: Enda, anoenda; uye kune umwe: Uya, anouya; nekumuranda wangu: Ita ichi, achiita.
\v 9 Jesu wakati anzwa zvinhu izvi, akashamisika naye, akatendeuka, akati kuchaunga chaimutevera: Ndinoti kwamuri: Handina kuwana rutendo rukuru rwakadai kunyange pakati paIsraeri.
\v 10 Zvino avo vaiva vatumwa vodzokera kumba vakawana muranda airwara ava mutano.
\s Jesu anomutsa mwanakomana wechirikadzi paNaini
\p
\v 11 Zvino zvakaitika \add zuva\add* raitevera, kuti wakaenda kuguta rainzi Naini; zvino vazhinji vevadzidzi vake nechaunga chikuru vakaenda naye.
\v 12 Zvino, wakati achiswedera pasuwo reguta, zvino tarira, mushakabvu achibudiswa kunze, mwanakomana umwe woga wamai vake, uye ivo vaiva chirikadzi; nechaunga chikuru cheguta chaiva chinaye.
\v 13 Zvino Ishe wakati amuona, akamunzwira tsitsi, akati kwaari: Usachema.
\v 14 Zvino akaswedera akabata hwanyanza; zvino vatakuri vakamira; akati: Jaya, ndinoti kwauri: Muka!
\v 15 Mushakabvu akamuka ndokugara, akatanga kutaura; akamupa kuna mai vake.
\v 16 Kutya ndokubata vose; vakarumbidza Mwari, vachiti: Muporofita mukuru wamuka pakati pedu; nekuti: Mwari washanyira vanhu vake.
\v 17 Zvino iri shoko maererano naye rikabudira muJudhiya rose nenharaunda yose yakapoteredza.
\s Johwani Mubhabhatidzi anotuma vadzidzi kunobvunza Jesu
\p
\v 18 Vadzidzi vaJohwani ndokumupira zvezvinhu izvozvi zvose.
\v 19 Johwani akadanira kwaari vamwe vaviri vevadzidzi vake, aka\add va\add*tuma kuna Jesu achiti: Imwi ndimwi anouya here, kana tichakataririra umwe?
\v 20 Zvino varume vakati vasvika kwaari, vakati: Johwani Mubhabhatidzi watituma kwamuri achiti: Imwi ndimwi anouya here, kana titaririre umwe?
\v 21 Zvino munguva iyoyo akaporesa vazhinji pazvifo neurwere, nepamweya yakaipa; nekumapofu mazhinji akapa kuona.
\v 22 Zvino Jesu achipindura akati kwavari: Endai munoudza Johwani zvamakaona nezvamakanzwa; zvekuti, mapofu anoonazve, vanokamhina vanofamba, vane maperembudzi vanonatsva, matsi dzinonzwa, vakafa vanomutswa, varombo vanoparidzirwa evhangeri.
\v 23 Uye wakaropafadzwa ani nani asingagumbuswi neni.
\p
\v 24 Zvino vatumwa vaJohwani vakati vabva, wakatanga kutaura kuzvaunga pamusoro paJohwani, \add achiti\add*: Makabudira kurenje kunoonei? Rutsanga rwunozununguswa nemhepo here?
\v 25 Asi maiva mabuda kunoonei? Munhu wakapfeka nguvo dzakapfava here? Tarirai, vari munguvo dzinobwinya, vachirarama zvakanaka, vari mudzimba dzemadzimambo.
\v 26 Asi maiva mabuda kunoonei? Muporofita here? Hongu, ndinoti kwamuri: Kunyange anopfuura zvikuru muporofita.
\v 27 Uyu ndiye wakanyorwa pamusoro pake, \add zvichinzi\add*: Tarira, ini ndinotuma mutumwa wangu pamberi pechiso chako, achagadzira nzira yako pamberi pako.
\p
\v 28 Nokuti ndinoti kwamuri: Pakati pevakaberekwa nevakadzi hakuna muporofita mukuru kuna Johwani Mubhabhatidzi; asi mudikisa muushe hwaMwari mukuru kwaari.
\p
\v 29 Zvino vanhu vese nevateresi vakati vachizvinzwa vakati Mwari wakarurama, zvavaiva vabhabhatidzwa nerubhabhatidzo rwaJohwani.
\v 30 Asi VaFarisi nenyanzvi dzemutemo vakaramba zano raMwari vachizvipikisa, vakasabhabhatidzwa naye.
\p
\v 31 Asi Ishe akati: Zvino vanhu vezera iri ndichavafananidza nei? Vakafanana nei?
\v 32 Vakafanana nevana vadiki vagere pamisika vachidanidzirana vachiti: Takakuridzirai nyere asi hamuna kutamba; takakuririrai asi hamuna kuchema.
\v 33 Nokuti Johwani Mubhabhatidzi akauya asingadyi chingwa kana kunwa waini, zvino moti: Ane dhimoni;
\v 34 Mwanakomana wemunhu wauya achidya, achinwa, zvino moti: Tarirai munhu wemakaro nemunwi wewaini, shamwari yevateresi nevatadzi.
\v 35 Asi uchenjeri hunonzi hwakarurama nevana vahwo vose.
\s Mukadzi mutadzi anozodza makumbo aJesu
\p
\v 36 Zvino umwe weVaFarisi wakamukumbira kuti adye naye; akapinda mumba memuFarisi, akagara pakudya.
\v 37 Zvino tarira, mukadzi muguta iro, waiva mutadzi, wakati aziva kuti agere pakudya mumba memuFarisi, akauya nechinu chearibhasiteri* chechizoro.
\v 38 Akamira patsoka dzake mushure \add make\add* achichema, akatanga kunyorovesa tsoka dzake nemisodzi, akapukuta nevhudzi remusoro wake, ndokutsvoda tsoka dzake ndoku\add dzi\add*zodza nechizoro.
\v 39 Zvino muFarisi waiva amudana wakati achi\add zvi\add*ona, akataura mukati make, achiti: Uyu dai aiva muporofita, angadai aiziva kuti ndiani, uye ndewakadini mukadzi anomubata, nokuti mutadzi.
\v 40 Jesu ndokupindura akati kwaari: Simoni, ndine chekutaura kwauri. Iye ndokuti: Mudzidzisi, revai.
\v 41 Kwaiva kune vakwereti vaviri kune umwe mukweretesi; umwe waiva ane chikwereti chamadhenario* mazana mashanu, uye umwe makumi mashanu.
\v 42 Vakati vasina chekuripisa, akavakanganwira vari vaviri. Naizvozvo ndeupi wavo, taura, achamuda kupfuura \add umwe\add*?
\v 43 Simoni akapindura akati: Ndinofunga ndouyo waakakanganwira kupfuura \add umwe\add*. Akati kwaari: Watonga zvakarurama.
\v 44 Zvino akatendeukira kumukadzi, akati kuna Simoni: Unoona mukadzi uyu here? Ndapinda mumba mako, mvura yetsoka dzangu hauna kundipa; asi uyu wanyorevesa tsoka dzangu nemisodzi, akapusika nevhudzi remusoro wake.
\v 45 Hauna kunditsvoda, asi iye chinguri chandapinda, haana kumira kutsvoda tsoka dzangu.
\v 46 Nemafuta musoro wangu hauna kuuzodza; asi iye wazodza tsoka dzangu nechizoro.
\v 47 Naizvozvo, ndinoti kwauri: Zvivi zvake zvizhinji zvakanganwirwa, nokuti wada zvikuru; asi anokanganwirwa zvishoma, anoda zvishoma.
\v 48 Zvino akati kwaari: Zvivi zvako zvakanganwirwa.
\v 49 Zvino avo vaiva vagere pakudya naye vakatanga kureva mukati mavo, \add vachiti\add*: Ndiani uyu anokanganwirawo zvivi?
\v 50 Akati kumukadzi: Rutendo rwako rwakuponesa; enda nerugare.