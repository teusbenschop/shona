\c 22
\s VaJudha vanorangana kuuraya Jesu
\p
\v 1 Zvino mabiko ezvingwa zvisinembiriso aiswedera, anonzi pasika.
\v 2 Vapristi vakuru navanyori vakatsvaka kuti vangamuuraya sei; nokuti vakanga vachitya vanhu.
\s Judhasi Isikariyoti unotsvaka kutengesa Jesu
\p
\v 3 Zvino wakapinda Satani kuna Judhasi wainzi Isikariyoti, waiverengwa pavanegumi navaviri.
\v 4 Akaenda, akandorangana navapristi vakuru namachinda, kuti ungamutengesa kwavari sei.
\v 5 Vakafara, vakatenderana kumupa mari.
\v 6 Iye akatenda, akatsvaka nguva yakafanira yokumutengesa nayo kwavari pasina chaunga.
\sPasika neChirayiro
\p
\v 7 Zvino zuva rezvingwa zvisinembiriso rakati rasvika, raifanira kubayiwa pasika naro;
\v 8 akatuma Petro naJohwani, achiti: Endai mundotigadzirira pasika kuti tidye.
\v 9 Zvino vakati kwaari: Munoda kuti tigadzirirepi?
\v 10 Akati kwavari: Tarirai, kana mapinda muguta, munhu uchasangana nemwi akatakura chirongo chemvura; mumutevere iye mumba maanopinda.
\v 11 Muti kumwene weimba: Mudzidzisi unoti kwauri: Imba yavaeni iripi, mandingadyira pasika navadzidzi vangu?
\v 12 Uchakuratidzai imba huru yokumusoro yakarongedzwa; gadzirai ipapo.
\v 13 Vakaenda, vakandowana sezvaakanga avaudza; vakagadzira pasika.
\p
\v 14 Zvino nguva yakati yasvika, akagara pasi navaapositori vanegumi navaviri vanaye.
\v 15 Akati kwavari: Nechishuvo ndakashuva zvikuru kudya pasika iyi nemwi ndisati ndatambudzika.
\v 16 Nokuti ndinoti kwamuri: Handichazoidyizve, kusvikira yazadziswa muushe hwaMwari.
\v 17 Zvino akatora mukombe; akaonga, akati: Torai ichi, mugovane pakati penyu.
\v 18 Nokuti ndinoti kwamuri: Handichatongomwizve zvibereko zvomuzambiringa, kusvikira ushe bwaMwari bwasvika.
\v 19 Akatora chingwa, akaonga, akamedura, akavapa, achiti: uyu muviri wangu, unopiwemwi; itai izvi muchindirangarira.
\v 20 Saizvozvovo mukombe vapedza kurayira, achiti: Mukombe uyu, sungano itsva muropa rangu, rinoteurirwa imwi.
\p
\v 21 Asi tarirai, ruoko rwaiye unondipandukira runeni patafura.
\v 22 Zvino zvirokwazvo mwanakomana womunhu unoenda hake sezvazvakatemwa; asi une nhamo munhu uyo waanotengeswa naye!
\v 23 Ipapo vakatanga kubvunzana pakati pavo kuti ndiani pavari uchaita chinhu ichi.
\s Mukuru ndiani
\p
\v 24 Zvino nharo dzakamukavo pakati pavo \add kuti\add* ndiani kwavari uchaverengwa somukuru.
\v 25 Akati kwavari: Madzimambo avahedheni anotonga pamusoro pavo, navanoratidza simba pamusoro pavo vanonzi vabatsiri.
\v 26 Zvino imwi zvisadaro, asi mukuru kwamuri ngaave somuduku, nomutungamiriri somushandiri.
\v 27 Nokuti ndiani mukuru, uyo ugere pakudya kana unoshandira? Haazi iye ugere pakudya here? Asi ini ndiri pakati penyu sounoshandira.
\p
\v 28 Imwi ndimwi makagara neni pamiidzo yangu.
\v 29 Ndinokugoverai ushe, saBaba vangu vakandisarudza.
\v 30 kuti mugodya nokumwa patafura yangu muushe bwangu, mugare pazvigaro zvoushe, muchitonga marudzi anegumi namaviri avaIsraeri.
\s Jesu unoudza Petro kuti uchamuramba
\p
\v 31 Ishe akati: Simoni! Simoni! Tarira Satani wakumbira kuti a\add ku\add*zungure iwe sezviyo;
\v 32 asi ini ndakunyengeterera iwe, kuti kutenda kwako kurege kupera; iwe kana watendeuka, usimbise hama dzako.
\v 33 Asi wakati kwaari: Ishe, ndakazvigadzirira kuenda nemwi mutirongo, kunyange kurufu.
\v 34 Asi iye wakati: Ndinokuudza, Petro, jongwe haringariri nhasi usati waramba katatu kuti unondiziva.
\p
\v 35 Zvino akati kwavari: Pandakakutumai musinechikwama nehombodo neshangu makashaiwa chinhu here? Vakati: Hapana.
\v 36 Zvino akati kwavari: Asi zvino, unechikwama ngaatore, saizvozvovo unehombodo; neusina, ngaatengese nguvo yake atenge munondo.
\v 37 Nokuti ndinoti kwamuri: Izvi zvakanyorwa zvinofanira kuzadziswa kwandiri, \add zvinoti\add*: Wakaverengwa pamwechete navadariki vomurairo; nokuti izvo zvakanyorwa pamusoro pangu zvine mugumo.
\v 38 Ipapo vakati: Ishe, tarirai, heyi minondo miviri. Akati kwavari: Zvaringana.
\s Jesu muGetsemani
\p
\v 39 Zvino wakabuda, akaenda sezvaaisiita kugomo reMiorivhi; navadzidzi vakevo vakamutevera.
\v 40 Wakati asvika panzvimbo, akati kwavari: Nyengeterai kuti murege kupinda pakuidzwa.
\v 41 Akabva kwavari, chinhambwe chingasvika ibwe kana rikaposherwa; akafugama akanyengetera,
\v 42 achiti: Baba, kana muchida, bvisai mukombe uyu kwandiri; Asi zvirokwazvo kusava kuda kwangu, asi kwenyu ngakuitwe.
\v 43 Ipapo kwakaonekwa mutumwa kwaari, wakabva kudenga achimusimbisa.
\v 44 Zvino, ari pakutambudzika kukuru, wakanyanya kunyengetera; ziya rake rikaita samadomwe makuru eropa achidonhera pasi.
\v 45 Zvino wakati asimuka pakunyengetera, akaenda kuvadzidzi vake, akavawana vavata neshungu.
\v 46 Akati kwavari: Mavatirei? Mukai munyengetere, kuti murege kupinda pakuidzwa.
\s Kusungwa kwaJesu
\p
\v 47 Wakati achataura, tarira, chaunga naiye wainzi Judhasi, umwe wavanegumi navaviri, akavatungamirira, akaswedera kuna Jesu, kuti amusvete.
\v 48 Asi Jesu wakati kwaari: Judhasi, unotengesa Mwanakomana womunhu nokutsvoda here?
\v 49 Zvino vaiva vakamukomba vakati vachiona zvaizoitika, vakati kwaari: Ishe, totema nemunondo here?
\v 50 Ipapo umwe wavo akatema muranda womupristi mukuru, akagura nzeve yake yorudyi.
\v 51 Jesu akapindura akati: Regai zvisvike ipapo. Akabata nzeve yake, akamuporesa.
\p
\v 52 Zvino Jesu akati kuvapristi vakuru namachinda etembere, navakuru vakanga vauya kwaari: Mabuda neminondo netsvimbo semunorwisa gororo here?
\v 53 Ini ndaiva nemwi mutembere mazuva ose mukasatandavadzira ruoko kwandiri; asi zvino inguva yenyu, nesimba rerima.
\s Kuramba kwaPetro
\p
\v 54 Zvino vakamutora, vakaenda naye, vakandomuisa kumba komupristi mukuru. Petro akatevera ari kure.
\v 55 Vakati vavesa moto pakati pebiravira, vakagara pasi pamwechete, Petro akagara pasi pakati pavo.
\v 56 Zvino umwe murandakadzi wakamuona agere pamoto akamutarisisa, akati: Uyu munhuvo wakanga anaye.
\v 57 Asi iye wakaramba, achiti: Mukadzi, handimuzivi.
\v 58 Shure kwechinguvana, mumwezve akamuona, akati: Iwevo uri umwe wavo. Petro akati: Murume, handizini.
\v 59 Nguva inenge seora rimwe yakati yapfuura, mumwezve akasimbisa ane chokwadi, achiti: Zvirokwazvo uyu wakanga anayevo; nokuti muGarirea.
\v 60 Petro akati: Murume, handizivi zvaunoreva. Pakarepo achataura jongwe rikarira.
\v 61 Ipapo Ishe akatendeuka akatarira Petro. Petro akarangarira shoko raShe, kuti akamuudza sei, \add achiti\add*: Jongwe risati rarira, uchandiramba katatu.
\v 62 Petro akabuda, akachema zvikuru.
\p
\v 63 Varume vakanga vabata Jesu, vakamusweveredza, noku\add mu\add*rova.
\v 64 Vakati vamuvhara kumeso vakamurova kumeso, vakamubvunza vachiti: Porofita! Ndiani wakurova?
\v 65 Nezvimwe zvizhinji vakareva kwaari, vachimunyomba.
\s Jesu pamberi pavapristi vakuru navakuru
\p
\v 66 Zvino kwakati kwaedza, vakuru vavanhu navapristi vakuru navanyori vakaungana, vakamuisa kudare remakurukota avo vachiti:
\v 67 Kana uri Kristu, tiudze. Akati kwavari: Kana ndikakuudzai, hamungatendi;
\v 68 uye kana ndikabvunza, hamungandipinduri kana ku\add ndi\add*sunungura.
\v 69 Kubva zvino Mwanakomana womunhu uchagara kurudyi rwesimba rwaMwari.
\v 70 Ipapo vose vakati: Saka uri Mwanakomana waMwari kanhi? Iye akati kwavari: Mareva kuti ndini iye.
\v 71 Ivo vakati: Tichadirei uchapupu? Nokuti isu timene tazvinzwira pamuromo wake.
