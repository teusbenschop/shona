\c 22
\s VaJudha vanorangana kuuraya Jesu
\p
\v 1 Zvino mabiko ezvingwa zvisina mbiriso akaswedera, anonzi pasika.
\v 2 Vapristi vakuru nevanyori ndokutsvaka kuti vangamuuraya sei; nekuti vaitya vanhu.
\s Judhasi Isikariyoti unotsvaka kutengesa Jesu
\p
\v 3 Zvino wakapinda Satani kuna Judhasi wainzi Isikariyoti, waiverengwa pavanegumi nevaviri.
\v 4 Akaenda, akanotaura nevapristi vakuru nevatungamiriri, kuti ungamutengesa sei kwavari.
\v 5 Zvino vakafara, vakatenderana kumupa mari.
\v 6 Zvino wakatenda, akatsvaka mukana wakafanira wekumutengesa kwavari pasina chaunga.
\s Pasika nechirairo chaIshe
\p
\v 7 Zvino zuva rezvingwa zvisina mbiriso rakasvika, paifanira kubaiwa pasika.
\v 8 Zvino wakatuma Petro naJohwani, achiti: Endai munotigadzirira pasika, kuti tidye.
\v 9 Zvino vakati kwaari: Ndekupi kwamunoda kuti tigadzirire?
\v 10 Zvino wakati kwavari: Tarirai, kana mapinda muguta, munhu uchasangana nemwi akatakura chirongo chemvura; mumutevere mumba maanopinda.
\v 11 Uye muti kumwene weimba: Mudzidzisi unoti kwauri: Imba yevaeni iripi, mandingadyira pasika nevadzidzi vangu?
\v 12 Uye iye uchakuratidzai imba huru yekumusoro yakarongedzwa; gadzirirai ipapo.
\v 13 Zvino vakaenda vakanowana sezvaakange avaudza; ndokugadzirira pasika.
\p
\v 14 Zvino awa rakati rasvika, akagara pakudya, nevaapositori gumi nevaviri vanaye.
\v 15 Ndokuti kwavari: Nechishuwo ndakashuva kudya pasika iyi nemwi ndisati ndatambudzika;
\v 16 nekuti ndinoti kwamuri: Handichazodyizve pairi, kusvikira yazadziswa muushe hwaMwari.
\v 17 Zvino wakatora mukombe, avonga akati: Torai ichi, mugogovana.
\v 18 Nekuti ndinoti kwamuri: Handichatongomwi zvechibereko chemuzambiringa, kusvikira ushe hwaMwari hwasvika.
\v 19 Zvino wakatora chingwa, akavonga, akamedura, ndokuvapa, achiti: Uyu muviri wangu, unopirwa imwi; izvi itai muchindirangarira.
\v 20 Saizvozvowo mukombe shure kwekurayira, achiti: Mukombe uyu isungano itsva muropa rangu, rinoteurirwa imwi.
\p
\v 21 Asi tarirai, ruoko rweunonditengesa rwuneni patafura.
\v 22 Zvino zvirokwazvo Mwanakomana wemunhu unoenda sezvazvakatemwa; asi une nhamo munhu uyo waanotengeswa naye!
\v 23 Zvino ivo vakatanga kubvunzana kuti ko ndiani pavari uchaita chinhu ichi.
\s Mukuru ndiani
\p
\v 24 Zvino gakava dzakavapowo pakati pavo kuti ndiani kwavari unoverengwa semukurusa.
\v 25 Zvino wakati kwavari: Madzimambo evechirudzi anotonga zvakaoma pamusoro pavo, nevatongi vavo vanonzi vabatsiri.
\v 26 Asi imwi zvisadaro; asi mukurusa kwamuri ngaave semuduku, nemutungamiriri seunoshandira.
\v 27 Nekuti ndiani mukuru, uyo ugere pakudya kana unoshandira? Haazi iye ugere pakudya here? Asi ini ndiri pakati penyu seunoshandira.
\p
\v 28 Nemwi ndimwi makagara neni pamiidzo yangu.
\v 29 Zvino ndinokugadzai ushe, saBaba vangu vakandigadza.
\v 30 kuti mudye nekumwa patafura yangu muushe hwangu, nekugara pazvigaro zveushe, muchitonga marudzi gumi nemaviri aIsraeri.
\s Jesu unoudza Petro kuti uchamuramba
\p
\v 31 Ishe ndokuti: Simoni, Simoni, tarira, Satani wakukumbirai kuti a\add ku\add*zungurei sezviyo;
\v 32 asi ini ndakunyengeterera, kuti rutendo rwako rwurege kupera; newe kana watendeuka, usimbise hama dzako.
\v 33 Asi wakati kwaari: Ishe, ndakagadzirira kuenda nemwi zvose mutirongo nemurufu.
\v 34 Asi iye wakati: Ndinokuudza, Petro, jongwe haringariri nhasi, usati waramba katatu kuti unondiziva.
\p
\v 35 Zvino wakati kwavari: Pandakakutumai musina chikwama nehombodo neshangu, makashaiwa chinhu here? Vakati: Hapana.
\v 36 Zvino akati kwavari: Asi ikozvino, une chikwama ngaatore, saizvozvowo nehombodo; neusina, ngaatengese nguvo yake, atenge munondo.
\v 37 Nekuti ndinoti kwamuri: Izvi zvakanyorwa zvichakafanira kuzadziswa mandiri, \add zvinoti\add*: Wakaverengwa pamwe nevadariki; nekuti zvinhu izvi zviri maererano neni zvine mugumo.
\v 38 Zvino vakati: Ishe, tarirai, heyi minondo miviri. Akati kwavari: Zvaringana.
\s Jesu muGetsemani
\p
\v 39 Zvino wakabuda akaenda sezvaaisiita kugomo reMiorivhi; nevadzidzi vake vakamutevera.
\v 40 Zvino wakati asvika panzvimbo, akati kwavari: Nyengeterai kuti murege kupinda pamuedzo.
\v 41 Zvino wakabva kwavari, \add chinhambwe\add* chingaposherwa ibwe; ndokufugama ndokunyengetera,
\v 42 achiti: Baba, kana muchida, bvisai mukombe uyu kwandiri; Asi chisava chido changu, asi chenyu ngachiitwe.
\v 43 Ipapo kwakaonekwa mutumwa kwaari wakabva kudenga achimusimbisa.
\v 44 Zvino, ari pakurwadziwa kukuru, wakanyanya kunyengetera. Zvino ziya rake rikaita semazidomwe eropa achidonhera pasi.
\v 45 Zvino wakati asimuka pakunyengetera, ndokuuya kuvadzidzi vake, akavawana varara neshungu.
\v 46 Ndokuti kwavari: Mararirei? Mukai munyengetere, kuti murege kupinda pamuedzo.
\s Kusungwa kwaJesu
\p
\v 47 Zvino wakati achataura, tarira, chaunga, naiye wainzi Judhasi, umwe wevanegumi nevaviri, akavatungamirira, ndokuswedera kuna Jesu, kuti amutsvode.
\v 48 Asi Jesu wakati kwaari: Judhasi, unotengesa Mwanakomana wemunhu nekutsvoda here?
\v 49 Zvino avo vaiva vakamukomba pavakaona zvaizoitika vakati kwaari: Ishe, totema nemunondo here?
\v 50 Zvino umwe wavo wakatema muranda wemupristi mukuru, akagura nzeve yake yerudyi.
\v 51 Asi Jesu wakapindura akati: Regai zvisvike ipapa. Ndokubata nzeve yake, akamuporesa.
\p
\v 52 Zvino Jesu wakati kuvapristi vakuru nevatungamiriri vetembere, nevatariri vakange vauya kwaari: Mabuda semunorwisa gororo neminondo netsvimbo here?
\v 53 Ini ndaiva nemwi mutembere zuva nezuva mukasatandavadzira ruoko kwandiri; asi zvino iawa renyu, nesimba rerima.
\s Kuramba kwaPetro
\p
\v 54 Zvino vakamutora, vaka\add mu\add*tungamidza, vakanomuisa kumba kwemupristi mukuru. Petro ndokutevera ari kure.
\v 55 Zvino vakati vavesa moto pakati pechivanze, ndokugara pasi pamwe, Petro akagara pakati pavo.
\v 56 Zvino umwe murandakadzi wakamuona agere pamoto, ndokumutarisisa, ndokuti: Uyu munhu wakange anayewo.
\v 57 Asi iye wakamurambira, achiti: Mukadzi, handimuzivi.
\v 58 Uye shure kwechinguvana, umwe wakamuona, ndokuti: Iwewo uri umwe wavo. Petro ndokuti: Murume, handizi.
\v 59 Zvino neguva inenge seawa rimwe yakati yapfuura, umwezve akasimbisa ane chokwadi, achiti: Zvirokwazvo uyuwo wakange anaye; nekuti muGarirea.
\v 60 Zvino Petro wakati: \add Iwe \add*munhu, handizivi zvaunoreva. Pakarepo achataura jongwe rakarira.
\v 61 Ishe ndokutendeuka akatarira Petro. Petro ndokurangarira shoko raIshe, kuti akamuudza sei, \add achiti\add*: Jongwe risati rarira, uchandiramba katatu.
\v 62 Zvino Petro wakabuda panze akachema zvikuru.
\p
\v 63 Zvino varume vakange vakabata Jesu, vakamusweveredza, neku\add mu\add*rova.
\v 64 Uye vakati vamuvhara kumeso, vakamurova kumeso, ndokumubvunza vachiti: Porofita! Ndiani wakurova?
\v 65 Nezvimwe zvinhu zvizhinji vakareva kwaari, vachinyomba.
\s Jesu pamberi pevapristi nevakuru
\p
\v 66 Zvino kwakati kuchingoedza, vatariri vevanhu nevapristi vakuru nevanyori vakaungana, vakamuisa kudare ravo remakurukota vachiti:
\v 67 Kana uri Kristu, tiudze. Zvino akati kwavari: Kana ndikakuudzai, hamutendi;
\v 68 uye kana ndikabvunza, hamumbondipinduri, kana ku\add ndi\add*sunungura.
\v 69 Kubva ikozvino Mwanakomana wemunhu uchagara kuruoko rwerudyi rwesimba rwaMwari.
\v 70 Vose ndokuti: Uri Mwanakomana waMwari kanhi? Iye ndokuti kwavari: Mareva kuti ndini iye.
\v 71 Zvino vakati: Tichadirei uchapupu? Nekuti isu tomene tazvinzwira pamuromo wake.
