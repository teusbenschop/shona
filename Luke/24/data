\c 24
\s
\s Kumuka kwaJesu
\p
\v 1 Zvino no\add mu\add*si wokutanga wevhiki, mambakwedza, vakauya kuhwiro, vakabata zvinonhuhwira, zvavakanga vagadzira nevamwe navo.
\v 2 Vakawana ihwe rakakunguruswa, rabviswa pahwiro.
\v 3 vakapinda, vakasawana mutumbi waShe Jesu.
\v 4 Zvino zvakaitika vachakakanganiswa nazvo, tarira, varume vaviri vakamira navo vanenguvo dzinopenya;
\v 5 zvino vachiri kutya vakakotamira pasi nezviso, \add vatumwa\add* vakati kwavari: Munotsvakireiko mupenyu pakati pavakafa?
\v 6 Haapo pano, asi wamuka; rangarirai kuti wakataura sei kwamuri achiri muGariri,
\v 7 achiti: Mwanakomana womunhu unofanira kukumikidzwa mumavoko avanhu vezvivi, nokuroverwa, nezuva retatu agomukazve.
\v 8 Ipapo vakarangarira mashoko ake.
\v 9 Vakadzoka vachibva kuhwiro, vakaudza zvinhu izvi zvose vanegumi nomumwe navamwe vose.
\v 10 Vaiva Maria Magadarene naJohwana naMaria \add mai\add* vaJakobho, navamwe vavaiva navo, vakandoudza vaapositora izvozvo.
\v 11 Mashoko awa akaita sengano dzisina maturo kwavari; vakasaatenda.
\v 12 Zvino Petro akasimuka, akamhanyira kuhwiro; akadongorera akakotama, akaona micheka yerineni yakaradzikwa yoga; ndokudzoka, ashamiswa nezvakanga zvaitika.
\s Jesu unosongana navaviri vanoenda Emausi
\p
\v 13 Zvino tarira, pazuva irero vamwe vaviri vavo vakanga vachienda kumusha wainzi Emausi, wakanga uri kure neJerusarema masitadhia* anamakumi matanhatu;
\v 14 vakanga vachitaurirana pamusoro pezvinhu zvose zvakanga zvaitika.
\v 15 Zvino zvakaitika kuti vachitaurirana nokubvunzana, Jesu amene akaswedera, akafamba navo,
\v 16 asi meso avo akanga abatwa kuti vasamuziva.
\v 17 Akati kwavari: Inhauriano dzeiko idzi dzamunadzo pakati penyu muchifamba makatsamwa?
\v 18 Mumwe wavo, zita rake rainzi Kiriyopasi, akapindura akati kwaari: Ko ndiwe woga mutorwa muJerusarema, usati aziva zvakaitikamo mazuva ano here?
\v 19 Akati kwavari: Zvinyiko? Vakati kwaari: Maererano naJesu weNazareta, waiva muporofita unesimba pabasa napashoko pamberi paMwari napavanhu vose;
\v 20 uye kuti vapristi vakuru navatongi vedu vakamukumikidza sei kuvatongi kuti atongerwe rufu, vakamurovera.
\v 21 Asi isu takanga tichivimba kuti ndiye waizodzikunura vaIsraeri. Asi pamusoro paizvozvo zvose, nhasi rava zuva retatu zvinhu izvi zvaitika.
\v 22 Asi vamwe vakadzi vokwedu vatishamisa, vanga vafumira kuhwiro;
\v 23 zvino vati vachishaiwa muviri wake, vakauya vachiti vaona chiratidzo chavatumwa, vakati mupenyu.
\v 24 Zvino vamwe vaiva nesu, vaenda kuhwiro, vakandowana sezvanga zvarehwa navakadzi; asi iye havana kumuona.
\v 25 Zvino iye akati kwavari: Imwi vokusanzwisisa, munemoyo inononoka kutenda zvose zvakataurwa navaporofita!
\v 26 Ko Kristu wakanga asingafaniri kutambudzika zvinhu izvi, nokupinda pakuhwinya kwake here?
\v 27 Ipapo akatanga kunaMozisi navaporofita vose, akadudzira kwavari magwaro ose zvinhu zviri maererano naye.
\v 28 Zvino vakaswedera pedo nemusha kwavakanga vachienda; iye akaita sowoda kupfuura.
\v 29 Asi vakamugombedzera, vachiti: Garai nesu, nokuti ava madekwana, zuva raenda. Ipapo akapinda kundogara navo.
\v 30 Zvino zvakaitika agere navo pakudya, akatora chingwa akaropafadza, akamedura ndokupa kwavari.
\v 31 Ipapo meso avo akasvinudzwa, vakamuziva; akanyangarika pameso avo.
\v 32 Vakataurirana \add vachiti\add*: Ko moyo yedu yakanga isingapisi mukati medu here paanga achitaura nesu munzira, nepaanga achitizarurira magwaro here?
\v 33 Vakasimuka nenguva iyoyo, vakadzokera Jerusarema, vakawana vanegumi nomumwe vakaungana pamwechete navaiva navo.
\v 34 Vachiti: Ishe wamuka zvirokwazvo; waonekwa naSimoni.
\v 35 Vakarondedzera zvinhu \add zvakaitika\add* munzira, uye kuti wakazikamwa navo sei pakumedura chingwa.
\v 36 Zvino vakati vachataura zvinhu izvozvi, Jesu amene akamira pakati pavo, akati kwavari: Rugare kwamuri.
\v 37 Asi vakavhunduka, vakatya kwazvo, vakafunga kuti zvimwe vaona mweya.
\v 38 Akati kwavari: Munotambudzika nemhaka yeiko? Mifungo inomukireiko mumoyo yenyu?
\v 39 Tarirai zvanza zvangu netsoka dzangu, kuti ndini ndimene. Ndibatei, muone, nokuti mweya haunenyama namafupa, sezvamunoona ini ndinazvo.
\v 40 Zvino wakati areva izvozvo akavaratidza zvanza netsoka \add dzake\add*.
\v 41 Zvino vakati vachigere kutenda nokufara vachishamiswa, akati kwavari: Munezvokudya pano here?
\v 42 Vakamupa nhindi yehove yakagochwa nezinga rouchi.
\v 43 Akatora akadya pamberi pavo.
\v 44 Akati kwavari: Awa mashoko andakakuudzai ndichiri nemwi, kuti zvinhu zvose zvinofanira kuzadziswa, zvakanyorwa pamurairo waMozisi, \add na\add*pavaporofita napaMapisarema pamusoro pangu.
\v 45 Ipapo akadziura kunzwisisa kwavo, kuti vanzwisise magwaro.
\v 46 Akati kwavari: Ndizvo zvakanyorwa, uye Kristu unofanira kutambudzika, nokumuka kuvakafa zuva retatu;
\v 47 kuti kutendeuka nokukangamwirwa kwezvivi kunofanira kuparidzirwa marudzi ose muzita rake, kutanga paJerusarema.
\v 48 Imwi muri zvapupu zvezvinhu izvi.
\v 49 Zvino tarirai, ndinotuma chipikirwa chaBaba vangu pamusoro penyu; asi imwi garai muguta reJerusarema kusvikira mafukidzwa nesimba rinobva kumusoro.
\s Kukwira kwaJesu
\p
\v 50 Zvino akavatungamirira kunze kusvikira Bhetaniya, ndokusimudza mavoko ake akavaropafadza.
\v 51 Zvino zvakaitika achavaropafadza, akaparadzana navo, akakwidzwa kudenga.
\v 52 Ipapo vakamunamata, vakadzokera Jerusarema vanomufaro mukuru;
\v 53 vakarambira mutembere, vachirumbidza nokutenda Mwari.
