\c 18
\s Mufananidzo wechirikadzi yakatsungirira
\p
\v 1 Zvino wakavaudzavo mufananidzo kuti vanofanira kunyengetera nguva dzose, vasingavori moyo;
\v 2 achiti: Kwaivapo mune rimwe guta mumwe mutongi, wakanga asingatyi Mwari, kana kuva nehanya nomunhu;
\v 3 zvino kwakanga kune chirikadzi muguta iro, yakanga ichiuya kwaari, ichiti: Nditsivirei kumuvengi wangu.
\v 4 Iye akamboramba kwechinguva; asi pashure akati mumoyo make: Kunyange ndisingatyi Mwari, kana kunyara munhu;
\v 5 asi nokuti chirikadzi iyi zvainonditambudza, ndichaitsivira, zvimwe nokuramba kwayo ichiuya ingandivodza moyo.
\v 6 Ishe akati: Inzwai zvinorehwa nomutongi usakarurama.
\v 7 Ko zvino Mwari haangatsiviri vakasanangurwa vake, vanochemera kwaari masikati nousiku, kunyange achivanonokera here?
\v 8 Ndinoti kwamuri: Uchakurumidza kuvatsivira. Asizve kana mwanakomana womunhu achisvika, uchawana kutenda panyika here?
\s Mufananidzo womuFarisi nomuteresi
\p
\p
\v 9 Wakarevavo mufananidzo uyu kuna vamwe, vakanga vachizvivimba kuti vakarurama, vachizvidza vamwe, \add akati\add*:
\v 10 Vanhu vaviri vakakwira kutembere kundonyengetera; mumwe ari muFarisi, mumwe ari muteresi.
\v 11 MuFarisi wakasimuka akanyengetera kudai achizvireva, \add akati\add*: Mwari ndinokutendai kuti handina kufanana navamwe vanhu, makororo, vasakarurama, mhombwe, kana kunyange nomuteresi uyu.
\v 12 Ndinotsanya kaviri pavhiki, ndinopa chegumi chezvose zvandinazvo.
\v 13 Asi muteresi wakamira kure asingadi kunyange kusimudzira meso kudenga, asi wakazvirova chifuva, achiti: Mwari, ndinzwirei tsitsi ini mutadzi.
\v 14 Ndinoti kwamuri: Uyu wakaburukira kumba kwake aruramiswa pane uya. Nokuti mumwe nomumwe unozvikudza, uchaninipiswa uye uyo unozvininipisa uchakudzwa.
\s Jesu unogamuchira vanana
\p
\v 15 Zvino vakauyisa kwaarivo vacheche, kuti avanyangate; asi vadzidzi vakati vachi\add zvi\add*vona, vakavatsiura.
\v 16 Asi Jesu akavadanira kwaari, akati: Regai vana vaduku vauye kwandiri, musavadzivisa, nokuti ushe hwaMwari ndohwavakadai.
\v 17 Zvirokwazvo ndinoti kwamuri: Ani nani usingagamuchiri ushe hwaMwari somwana muduku, haangatongopindi mahwuri.
\s Jaya mufumi
\p
\v 18 Zvino mumwe mutongi wakamubvunza, achiti: Mudzidzisi wakanaka, ndingaiteiko kuti ndigare nhako youpenyu hwusingaperi?
\v 19 Zvino Jesu akati kwaari: Unondiidzireiko wakanaka? Hakuna wakanaka, kunze komumwe chete, Mwari.
\v 20 Mirairo unoiziva, \add inoti\add*: Usaita upombwe, usauraya, usaba, usapupura nhema, kudza baba vako namai vako.
\v 21 Iye akati: Izvi zvose ndakazvichengeta kubva pauduku hwangu.
\v 22 Zvino Jesu wakati achinzwa zvinhu izvi, akati kwaari: Uchiri kushaiwa chinhu chimwe; tengesa zvose zvaunazvo, ugovere varombo, ipapo uchava nefuma yakakosha kudenga; ugouya wonditevere.
\v 23 Zvino wakati anzwa izvozvi, akashungurudzika kwazvo; nokuti wakanga akafuma zvikuru.
\v 24 Zvino Jesu wakati achivona kuti unoshungurudzika kwazvo akati: Zvicharema sei kuvanefuma kupinda muushe hwaMwari.
\v 25 Nokuti zvakareruka kuti kamera ripinde nomuvuri retsono, kumufumi kupinda muushe hwaMwari.
\v 26 Zvino avo vakanzwa, vakati: Zvino ndianiko ungagoponeswa?
\v 27 Iye akati: Zvinhu zvisingabviri kuvanhu, zvinobvira kunaMwari.
\v 28 Ipapo Petro akati: Tarirai, isu takasiya zvose, tikakuteverai.
\v 29 Zvino iye akati kwavari: Zvirokwazvo ndinoti kwamuri: Hakuno munhu wakasiya imba, kana vabereki kana madzikoma navaninina, kana mukadzi, kana vana, nokuda koushe hwaMwari;
\v 30 usingazogamuchiri zvizhinji kuna izvozvo nenguva ino, nemunguva inovuya upenyu hwusingaperi.
\s Jesu unovaudza zvorufu rwake nokumuka kwake
\p
\v 31 Zvino wakatora vanegumi navaviri, akati kwavari: Tarirai, tinokwira Jerusarema, zvose zvakanyorwa navaporofita pamusoro pomwanakomana womunhu zvichazadziswa.
\v 32 Nokuti uchakumikidzwa kuvahedheni, agosekwa, nokuitirwa zvakaipa, nokupfirwa mate,
\v 33 vacha\add mu\add*rova netyava, nokumuvuraya, uye nezuva retatu uchamukazve.
\v 34 Asi havana kunzwisisa chinhu chimwe chaizvozvi, uye shoko iri rakanga rakavanzika kwavari, uye havana kunzwisisa izvo zvakarehwa.
\s Jesu unosvinudza bofu paJeriko
\p
\v 35 Zvino zvakaitika kuti paaiswedera Jeriko, rimwe bofu raigara padivi penzira richipemha,
\v 36 rakati richinzwa chaunga chichipfuvura, rikabvunza kuti chaiva chinyiko.
\v 37 Vakarivudza, vakati: Jesu weNazareta unopfuvura.
\v 38 Ipapo rakadanidzira richiti: Jesu Mwanakomana waDhavhidhi, ndinzwirei ngoni!
\v 39 Zvino vakanga vakatungamira vakaritsiura kuti rinyarare; asi rakanyanya kudanidzira, \add richiti\add*: Mwanakomana waDavidhi, ndinzwirei ngoni!
\v 40 Zvino Jesu wakamira, akaraira kuti rivuyiswe kwaari; rikati raswedera akaribvunza,
\v 41 achiti: Unoda kuti ndikuitireiko? Rikati: Ishe, kuti ndivonezve.
\v 42 Jesu akati kwaari: Chivonazve! kutenda kwako kwakuponesa.
\v 43 Pakarepo rikavonazve, rikamutevera richirumbidza Mwari. Vanhu vose vakati vachi\add zvi\add*vona vakarumbidza Mwari.
