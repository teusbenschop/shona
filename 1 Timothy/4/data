\c 4
\s Kutsauka panguva yekupedzisira
\p
\v 1 Zvino Mweya unoreva zvakajeka kuti panguva dzekupedzisira vamwe vachatsauka parutendo, vachiteerera mweya inonyengera nedzidziso dzemadhimoni,
\v 2 pakunyengera vachireva nhema, vakapiswa pahana dzavo nedare rinopisa,
\v 3 vachidzivisa kuwanana, kurega \add chimwe\add* chikafu Mwari chaakasikwa kuti chigamuchirwe nekuvonga nevanotenda vanoziva chokwadi.
\v 4 Nekuti chose chisikwa chaMwari chakanaka, uye hakuna chingafanira kurashwa kana chichigamuchirwa nekuvonga;
\v 5 Nekuti chinoitwa chitsvene neshoko raMwari nemunyengetero.
\s Timotio ave wakatendeka pabasa raMwari
\p
\v 6 Kana uchiyevudzira hama zvinhu izvi, uchava mushumiri wakanaka waJesu Kristu, wakafundwa namashoko erutendo needzidziso yakanaka, yaunotevera.
\v 7 Asi urambe ngano dzakaipa nedzechembere. Uzvirovedze pauMwari.
\v 8 Nekuti kurovedza muviri kunobatsira zvishoma, asi uMwari hunobatsira pazvinhu zvose, zvahune chivimbiso cheupenyu hwazvino nehwunouya.
\v 9 Shoko iri rakatendeka, rinofanirwa nekugamuchirwa kose.
\v 10 Nekuti naizvozvo isu tose tinoshanda nesimba, nekushorwa, nekuti tinovimba naMwari mupenyu, unova Muponesi wevanhu vose, zvikuru waavo vanotenda.
\v 11 Raira zvinhu izvi udzidzise:
\v 12 Kusava nemunhu unozvidza uduku hwako, asi uve muenzaniso wevanotenda, pashoko pamufambiro, parudo, paMweya, parutendo, \add ne\add*pautsvene.
\v 13 Kusvikira ndasvika, ngwarira pakuverenga, pakuraira \add ne\add*padzidziso.
\v 14 Usashaya hanya nechipo chiri mauri, chawakapiwa nechiporofita, nokuiswa maoko eutariri.
\v 15 Funganya pamusoro pezvinhu izvi, uzvipe nemoyo wose kwazviri, kuti kupfuurira mberi kwako kuonekwe kune vose.
\v 16 Uzvichenjerere iwe nedzidziso. Urambire pazviri, nekuti mukuita izvi, uchazviponesa iwe nevanokunzwa.
