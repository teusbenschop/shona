\c 5
\s Ukama nevatana nechirikadzi
\p
\v 1 Usajinyura mukuru, asi umugamuchire sababa, vaduku sevanun'una,
\v 2 vakadzi vakuru sanamai, vaduku sehanzvadzi neutsvene hwose.
\v 3 Kudza chirikadzi dziri chirikadzi zvirokwazvo.
\v 4 Asi kana chero chirikadzi ipi ine vana kana vazukuru, ngavatange ivo kudzidza rukudzo kumba, vadzosere zvakafanira kuvabereki vavo nekuti ndizvo zvakanaka zvinogamuchirwa pamberi paMwari.
\v 5 Zvino uyo uri chirikadzi zvirokwazvo yakasiyiwa yoga, inovimba naMwari, inogara pamikumbiro neminyengetero siku nesikati.
\v 6 Asi iyo inoraramira kuzvifadza yakafa ichiri mhenyu.
\v 7 Uye raira zvinhu izvi, kuti varege kuva nechavangapomerwa.
\v 8 Asi kana munhu asingachengeti vekwake, zvikuru veimba \add yake\add*, waramba kutenda, wakaipa kukunda usingatendi.
\v 9 Chirikadzi ngairege kuverengwa iri pasi pemakore makumi matanhatu, yaiva mukadzi wemurume umwe,
\v 10 inopupurirwa mabasa akanaka, kana yakarera vana, kana yaigamuchira vaeni, kana yaishambidza tsoka dzevatsvene, kana yaibatsira vari mumatambudziko, kana yaichenjerera mabasa ose akanaka.
\v 11 Asi chirikadzi duku urambe, nekuti kana dzochiva zvinopesana naKristu, dzinoda kuwanikwa;
\v 12 dzava nemhosva, nekuti dzarasa rutendo rwadzo rwekutanga;
\v 13 uye ipapo dzinodzidza usimbe dzichipotedza dzimba; uye hadzizi simbe chete, asi vaitiwo vemakuhwa, vashereketi, vachitaura zvavasingafaniri.
\v 14 Naizvozvo ndinoda kuti \add chirikadzi\add* duku dziwanikwe, dzibereke vana, dzichengete dzimba \add dzadzo\add*, dzirege kutongopa muvengi mukana wekupomera nawo.
\v 15 Nekuti vamwe vatotsauka vachitevera Satani.
\v 16 Kana murume upi neupi kana mukadzi unotenda ane chirikadzi, ngaadzibatsire, kereke irege kuremedzwa, kuti igobatsira chirikadzi chaidzo.
\s Vakuru vanobata navanodzidzisa
\p
\v 17 Vatariri vanobata zvakanaka ngavaverengerwe sevanofanirwa nekukudzwa kwakapetwa kaviri, zvikuru avo vanobata pashoko nepadzidziso.
\v 18 Nekuti rugwaro rwunoti: Usasunga muromo wenzombe inopura; uye: Mubati wakafanirwa nemubairo wake.
\v 19 Usangogamuchira mhaka inopomerwa mutariri, kunze kwemberi kwezvapupu zviviri kana zvitatu.
\v 20 Vanotadza uvatsiure pamberi pevose, kuti vamwewo vave nekutya.
\v 21 Ndino\add ku\add*rairisa kwazvo pamberi paMwari naIshe Jesu Kristu, nevatumwa vakasanangurwa, kuti uchengete zvinhu izvi usingagari watotonga, kana kuita chinhu uchitsaura vanhu.
\v 22 Usakurumidza kuisa maoko pamusoro pemunhu, kana kugovana pazvivi zvevamwe; uzvichengete uri mutsvene.
\v 23 Usachiramba uchingomwa mvura, asi ushandise waini shoma nekuda kwemudumbu mako neundonda hwako hwekazhinji.
\v 24 Zvivi zvevamwe vanhu zvinogara zvaonekwa pachena, zvinotungamirira kukutongwa; zvavamwe zvichitevera,
\v 25 Saizvozvowo mabasa akanaka anogara aonekwa pachena, neasina kudaro haangavanzwi.
