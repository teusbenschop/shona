\c 2
\s Mirairo yekushumira pamwe
\p
\v 1 Naizvozvo kutanga pazvese ndinokurudzira \add kuti\add* mikumbiro, minyengetero, kureverera \add ne\add*kupa kuvonga zviitirwe vanhu vose;
\v 2 pamadzimambo nevose vari panzvimbo dzakakwirira kuti tirarame upenyu hwerugare nerunyararo pakunamata Mwari kwose nerukudzo;
\v 3 nokuti izvi zvakanaka uye zvinogamuchirwa pamberi paMwari Muponesi wedu,
\v 4 uyo anoda \add kuti\add* vanhu vose vaponeswe uye vasvike pakuziva chokwadi.
\v 5 Nokuti \add kuna\add* Mwari umwe, nemurevereri umwe \add pakati\add* paMwari nevanhu, \add ndiye\add* munhu Kristu Jesu,
\v 6 wakazvipa iye kuva rudzikunuro rwevese, \add chive\add* chapupu panguva dzakafanira,
\v 7 icho chandagadzirwa ini kuva muparidzi nemuapositori (ndinoreva chokwadi muna Kristu, handitauri nhema), mudzidzisi wevahedheni parutendo nechokwadi.
\s Zvinofanira kuita vakadzi
\p
\v 8 Naizvozvo ndinoshuva kuti varume vanyengetere panzvimbo dzose, vachisimudza maoko matsvene, pasina kutsamwa nekupikisana.
\v 9 Saizvozvowo vakadzi vazvishongedze nezvipfeko zvakafanira, vane kunyara nekuzvidzora, kwete nevhudzi rakarukwa, kana goridhe, kana maparera*, kana nguvo dzinodhura,
\v 10 asi, zvakafanira vakadzi vanoti vanoshumira Mwari, nemabasa akanaka.
\v 11 Mukadzi ngaadzidze mukunyarara nekuzvininipisa kwose.
\v 12 Asi handitenderi mukadzi kuti adzidzise, kana kuti ave nesimba pamusoro pemurume, asi ave mukunyarara.
\v 13 Nokuti Adhamu wakatanga kuumbwa, tevere Evha;
\v 14 naAdhamu haana kunyengerwa, asi mukadzi anyengerwa wakava mukudarika,
\v 15 asi achaponeswa kubudikidza nekubereka vana, kana vachirambira murutendo nerudo neutsvene pamwe nekuzvidzora.