\c 2
\s Mafambiro evaKristu
\p
\v 1 Zvino iwe taura zvinhu zvakafanira dzidziso yakagwinya.
\v 2 Varume vakuru kuti vazvibate, vanokudzwa, vakangwara, vakagwinya parutendo, parudo, pakutsungirira;
\v 3 saizvozvo vakadzi vakuru kuti pamafambiro \add vave\add* sezvakafanira vatsvene, kwete vacheri, kwete varanda vewaini zhinji, vadzidzisi vezvinhu zvakanaka,
\v 4 kuti vadzidzise vakadzi vadiki kuchenjera, kuda varume vavo, \add ne\add*kuda vana vavo,
\v 5 vakazvibata, vakachena, vachengeti vemisha, vakanaka, vanozviisa pasi pevarume vavo pachavo, kuti shoko raMwari rirege kumhurwa.
\p
\v 6 Varume vadiki saizvozvo ukurudzire kuti vave vanozvidzora;
\v 7 pazvinhu zvese iwe uzviratidze uri mufananidzo wemabasa akanaka, padzidziso \add uchiratidza\add* chokwadi, mugariro unokudzwa, \add ne\add*kuvimbika,
\v 8 shoko rakagwinya, risingashoreki, kuti uyo wedivi rinopikisa anyare, asina chinhu chakaipa chaangareva pamusoro penyu.
\p
\v 9 \add Kurudzira\add* varanda kuzviisa pasi pavatenzi vavo pachavo, kuti vafadze pazvese, vasingakakavari,
\v 10 vasinganyimi, asi varatidze kutendeka kwakanaka kwese, kuti vashongedze dzidziso yaMwari Muponesi wedu pazvose.
\p
\v 11 Nokuti nyasha dzaMwari dzinoponesa dzakaratidzwa kuvanhu vese,
\v 12 dzichidzidzisa isu kuti, tirambe kusanamata Mwari uye kuchiva kwenyika, tirarame nekuchenjera uye kururama nekunamata Mwari panyika yaikozvino,
\v 13 tichimirira tariro yakaropafadzwa nekuratidzwa kwekubwinya kwaMwari mukuru neMuponesi wedu Jesu Kristu,
\v 14 wakazvipira isu, kuti adzikunure isu pakuipa kwese, uye azvichenurire vanhu vakasanangurwa, vanoshingairira mabasa akanaka.
\v 15 Taura zvinhu izvi, uye kurudzira, uye tsiura nesimba rose. Kusava nemunhu anokuzvidza.