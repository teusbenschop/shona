\c 2
\s Mufambiro wavakristu
\p
\v 1 Zvino iwe taura zvinhu zvakafanira dzidziso yakagwinya.
\v 2 Varume vakuru kuti vave vakadzikama, vanokudzwa, vakangwara, vakagwinya parutendo, parudo, pakutsungirira;
\v 3 saizvozvowo vakadzi vakuru, kuti pamufambiro \add vave\add* sezvakafanira utsvene, kwete vacheri, kana vanokarira waini zhinji, vadzidzisi vezvinhu zvakanaka;
\v 4 kuti vadzidzise vakadzi vaduku kusvinura mufungwa, kuda varume vavo, \add no\add*kuda vana vavo.
\v 5 vakachenjera, vakachena, vachengeti vemisha, vakanaka, vanoteerera varume vavo, kuti shoko raMwari rirege kunyombwa.
\v 6 Varume vaduku saizvozvo ukurudzire kuti vave vakasvinura
\v 7 pazvinhu zvose iwe uzviratidze somufananidzo wamabasa akanaka, padzidziso isakasvibiswa, nemugariro unokudzwa nekuvimbika,
\v 8 nhauro yakagwinya isingagoni kushoorwa kiti uyo wedivi rinopikisa anyare, asina chinhu chakaipa chaangareva pamusoro penyu.
\v 9 \add Kurudzira\add* varanda kuzviisa pasi pavatenzi vavo, kuti vafadze pazvose, vasingakakavari;
\v 10 vasingabi, asi varatidze kutendeka kwakanaka kose, kuti vashongedze dzidziso yaMwari Muponesi wedu pazvinhu zvose.
\v 11 Nekuti nyasha dzaMwari dzinoponesa dzakaratidzwa kuvanhu vose,
\v 12 Dzichitidzidzisa kuti tichiramba kusava neuMwari nokuchiva kwenyika, tirarame nokusvinura, kururama neuMwari panyika yazvino,
\v 13 tichimirira tariro yakaropafadzwa, nokuratidzwa kwekubwinya kwaMwari mukuru noMuponesi wedu Jesu Kristu.
\v 14 wakazvipa nekuda kwedu, kuti atidzikinure pakuipa kose, kuti azvinatsire vanhu vakasanangurwa, vanoshingairira mabasa akanaka.
\v 15 Taura zvinhu izvi, ukurudzire, utsiure nesimba rose; kurege kuva nomunhu unokuzvidza.
