\c 3
\nb
\v 1 Uvayeudzire kuzviisa pasi pevatungamiriri nemasimba, \add kuti\add* vateerere vatongi, vakazvigadzira basa rose akanaka,
\v 2 varege kunyomba munhu, varege kuva vebongozozo, vanyoro, vaitire vanhu vose unyoro hwose.
\v 3 Nekuti nesu pacheduwo taimbova matununu, tisingateereri, takatsauswa, tichishumira kuchiva nemafaro zvakasiyana siyana, tichirarama mukushata negodo, tichivenga, tichivengana.
\v 4 Kuzoti unyoro nerudo rwaMwari Muponesi wedu kuvanhu zvaonekwa,
\v 5 kwete zvichibva pamabasa ekururama atakaita, asi zvichienderana nengoni dzake wakatiponesa kubudikidza nekushambidzwa kwekuberekwa kutsva nokuvandudzwa koMweya Mutsvene,
\v 6 waakawodzvorera pamusoro pedu kubudikidza naJesu Kristu muponesi wedu,
\v 7 kuti tichinzi takarurama nenyasha dzake, tiitwe vadyi venhaka zvichienderana netariro yeupenyu hwusingaperi.
\v 8 Ishoko rakatendeka uye zvinhu izvi ndinoda kuti murambe muchisimbisa, kuti vakatenda kuna Mwari vachenjerere kuchengetedza mabasa akanaka. Zvinhu izvi zvakanaka uye zvinobatsira kuvanhu;
\v 9 asi nzvenga mibvunzo yeupenzi, nenhoroondo dzamazita amadzinza, nemakakatamwa nemakakava pamusoro pemurairo, nekuti hazvibatsiri uye hazvina maturo.
\v 10 Munhu unotsauka shure kwekurairwa kwekutanga nekwechipiri umusiye,
\v 11 uchiziva kuti uyo wakadaro wakatsauka, uye unotadza, achizvipa mhosva amene.
\s Mashoko okupedzisira nookuwonekana
\p
\v 12 Pandichituma Artema kwauri, kana Tikiko, ushingaire kuuya kwandiri kuNikopori; nekuti ndakazvipira kugarapo pachando.
\v 13 Shingaira kubatsira Zenasi nyanzvi yemutemo naAporo parwendo rwavo kuti varege kushaiwa chinhu.
\v 14 Nevekweduwo ngavadzidze kuchengetedza mabasa akanaka anodikamwa pakushaiwa, kuti varege kuva vasina zvibereko.
\v 15 vose vaneni vanokukwazisa. Kwazisa avo vanotida parutendo. Nyasha \add ngadzive\add* nemwi mose. Ameni.
