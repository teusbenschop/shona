\c 25
\s VaIsraeri vanoita upombwe nokunamata zvifananidzo paShitimu
\p
\v 1 Zvino VaIsraeri vakagara paShitimu, vanhu vakatanga kuita upombwe navanasikana vaMoabhu.
\v 2 Nokuti vakadana vanhu vauye kuzvibairo zvavamwari vavo; vanhu vakadya, vakapfugamira vamwari vavo.
\v 3 VaIsraeri vakazvisunganidza naBhaari-peori; Jehovha akatsamwira Israeri kwazvo.
\v 4 Ipapo Iehovha akati kuna Mozisi: Tora vakuru vese vavanhu, uvasungirire masikati makuru pamberi paJehovha, kuti kutsamwa kukuru kwaJehovha kudzorwe kuna Israeri.
\v 5 Mozisi akati kuvatongi VaIsraeri, umwe neumwe wenyu ngaauraye vanhu vake vakazvisunganidza naBhaari-peori.
\p
\v 6 Zvino onei umwe murume wavana vaIsraeri akauya kuhama dzake nomukadzi muMidhiani, Mozisi neungano yese yavana vaIsraeri vachizviona, ivo vari pakuchema pamukova wetende rokusangana.
\v 7 Zvino Pinehasi, mwanakomana waEriazari, mwanakomana womupristi Aroni, akati achizviona, akasimuka, akabuda pakati peungano ane pfumo muruoko rwake,
\v 8 akatevera murume uyo muIsraeri mukati metende, akavabaya nepfumo nomudumbu, ivo vaviri, murume muIsraeri nomukadzi; naizvozvo denda rakaguma pakati pavana vaIsraeri.
\v 9 Vese vakange vafa nedenda iro vakasvika zvuru zvina makumi maviri nezvina.
\p
\v 10 Zvino Jehovha akataura naMozisi, akati,
\v 11 Pinehasi, mwanakomana waEriazari, mwanakomana waAroni, adzora kutsamwa kwangu kuvana vaIsraeri; nokuti akange ane shungu pakati pavo, dzakafanana neshungu dzangu naizvozvo handina kuparadza vana vaIsraeri neshungu dzangu.
\v 12 Naizvozvo uti: Tarira, ndinomupa sungano yangu yorugare,
\v 13 ichava kwaari nokuvana vake vanomutevera kuti akange ane shungu nokuda kwaMwari wake, akaitira vana vaIsraeri chiyananiso.
\v 14 Zita romurume uyo muIsraeri akaurawa, iye wakaurawa pamwe chete nomukadzi muMidhiani, rakange riri Zimiri, mwanakomana waSaru, muchinda weimba yamadzibaba pakati paVaSimioni.
\v 15 Zita romukadzi muMidhiani akaurawa, rakange riri Kozibhi, mwanasikana waZuri; iye akange ari mukuru wavanhu weimba yamadzibaba pavaMidhiani.
\p
\v 16 Zvino Jehovha akataura naMozisi, akati:
\v 17 Vambana naVaMidhiani, uvaparadze;
\v 18 nokuti ivo vakavambana nemwi namano avo, avakakunyengerai nawo pane zvakaitwa naPeori nezvakaitwa naKozibhi, mwanasikana womuchinda waVaMidhiani, hanzvadzi yavo, akaurawa nomusi wedenda nokuda kwezvakaitwa naPeori.
