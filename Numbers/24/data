\c 24
\p
\v 1 Zvino Bharamu wakati aona kuti zvakanaka pameso aJehovha kuropafadza Israeri, haana kuenda\add zve\add* sepane dzimwe nguva kusangana neun'anga, asi wakataridza chiso chake kurenje.
\v 2 Zvino Bharamu wakasimudza meso ake ndokuona Israeri agere nemarudzi ake; Mweya waMwari ndokuva pamusoro pake.
\v 3 Zvino wakasimudza mufananidzo wake ndokuti: Chirevo chaBharamu mwanakomana waBheori, nechirevo chemurume weziso rake rakasvinura.
\v 4 Chirevo chaiye anonzwa mashoko aMwari, anoona chiratidzo cheWemasimbaose, achiwa \add nechiso\add*, uye akasvinudzwa meso ake.
\v 5 Akanaka sei matende ako, Jakove, misha yako, Israeri!
\v 6 Semipata zvakaparadzirwa, semabindu kunhivi dzerwizi, semagavakava Jehovha aakasima, semisidhari pedo nemvura.
\v 7 Mvura inoyerera inobva pazvirongo zvake, nembeu yake \add zvichava\add* pamvura zhinji; namambo wake achakurira Agagi, neumambo hwake huchazvisimudzira.
\v 8 Mwari akamubudisa kubva Egipita; ane simba serakaita renyati; achadya vahedheni \add ivo\add* vavengi vake, uye achavhuna mapfupa avo, neku\add va\add*bvoora nemiseve yake.
\v 9 Azvambarara, anorara pasi seshumba uye seshumbakadzi; ndiani achamumutsa? Anokuropafadza ngaaropafadzwe, neanokutuka ngaatukwe.
\p
\v 10 Zvino hasha dzaBharaki dzakapfutira Bharamu, iye ndokuzvirova maoko; Bharaki ndokuti kuna Bharamu: Ndakudanira kutuka vavengi vangu, asi tarira, waropafadza nekuropafadza katatu aka.
\v 11 Naizvozvo ikozvino iwe tizira kunzvimbo yako; ndaiti ndichakukudza nekukudza; asi tarira, Jehovha wakudzivirira kurukudzo.
\v 12 Zvino Bharamu wakati kuna Bharaki: Handina kutaurawo kunhume dzako dzawakatuma kwandiri here ndichiti:
\v 13 Kana Bharaki akandipa imba yake izere nesirivha negoridhe, handingagoni kudarika murairo waJehovha, kuita zvakanaka kana zvakaipa nemoyo wangu; zvinotaura Jehovha ndizvo zvandichataura?
\v 14 Zvino ikozvino tarira, ndinoenda kuvanhu vekwangu; uya ndigokuraira kuti vanhu ava vachaitei kuvanhu vekwenyu pamazuva ekupedzisira.
\p
\v 15 Zvino wakasimudza mufananidzo wake ndokuti: Chirevo chaBharamu mwanakomana waBheori, nechirevo chemurume weziso rakasvinura.
\v 16 Chirevo chaiye anonzwa mashoko aMwari, nekuziva zivo yeWekumusoro-soro, anoona chiratidzo cheWemasimbaose, achiwa, uye akasvinudzwa meso ake.
\v 17 Ndichamuona, asi kwete ikozvino; ndichamutarisa, asi kwete pachiri pedo; kuchabuda nyeredzi kubva kuna Jakove, netsvimbo yeushe ichasimuka kubva kuna Israeri; ichabvovora miganhu yaMoabhu, nekuparadza vana vose vaSheti.
\v 18 Zvino Edhomu ichava nhaka \add yake\add*, neSeiri ichava nhaka yevavengi vake; asi Israeri achaita nesimba.
\v 19 Kuchabva kuna Jakove achatungamirira, uye achaparadza wakasara muguta.
\p
\v 20 Paakatarisa Amareki, wakasimudza mufananidzo wake ndokuti: Amareki ndewekutanga wevahedheni, asi kuguma kwake kuparara nekusingaperi.
\p
\v 21 Paakatarisa vaKeni, wakasimudza mufananidzo wake ndokuti: Hwakasimba ugaro hwako, dendere rako wakariisa paruware.
\v 22 Zvakadaro Kaini achaparadzwa, kusvika Ashuri akutapa.
\p
\v 23 Zvino wakasimudza mufananidzo wake ndokuti: Haiwa! Ndiani achararama kana Mwari achiita izvi?
\v 24 Zvino zvikepe \add zvichabva\add* kumahombekombe eKitimi, zvigorwadza Ashuri, nekurwadza Ebheri; naiyewo achaparadzwa nekusingaperi.
\p
\v 25 Zvino Bharamu wakasimuka ndokuenda ndokudzokera kunzvimbo yake; naBharaki akaendawo nenzira yake.
