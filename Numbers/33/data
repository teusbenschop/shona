\c 33
\s Kufamba kwaVaIsraeri kubva Egipita kusvikira Kenani
\p
\v 1 Ndidzo nzendo dzavana vaIsraeri, pakubuda kwavo panyika yeEgipita namapoka avo vachitungamirirwa naMozisi naAroni.
\v 2 Mozisi akanyora kusimuka kwavo nenzendo dzavo, arairwa naJehovha; ndidzo nzendo dzavo nokusimuka kwavo.
\v 3 Vakasimuka paRamesesi nomwedzi wokutanga, nezuva regumi namashanu romwedzi wokutanga; mangwanani akatevera pasika vana vaIsraeri vakabuda noruoko rune simba pamberi paVaEgipita vese,
\v 4 VaEgipita vachiviga matangwe avo ese, akange aurawa naJehovha pakati pavo; Jehovha akatongawo vamwari vavo.
\v 5 VaIsraeri vakasimuka paRamesesi, vakanodzika matende avo paSukoti.
\v 6 Vakasimuka paSukoti, vakanodzika paEtami, pamuuyo werenje.
\v 7 Vakasimuka paEtami, vakadzokera Pi-hahiroti, pamberi peBhaari-sefoni, vakadzika pamberi peMigidhori.
\v 8 Vakasimuka pamberi peHahiroti, vakapinda nomukati megungwa, vakasvika murenje, vakafamba mazuva matatu murenje reEtami, vakanodzika paMara.
\v 9 Vakasimuka paMara, vakasvika Erimi; paErimi pakange pana matsime ane gumi namaviri emvura, nemiti yemichindwe ina makumi manomwe; vakadzika matende avo ipapo.
\v 10 Vakasimuka paErimi, vakanodzika paGungwa Dzvuku.
\v 11 Vakasimuka paGungwa Dzvuku, vakanodzika murenje reSini.
\v 12 Vakasimuka murenje reSini, vakanodzika paDhofika.
\v 13 Vakasimuka paDhofika, vakanodzika paArushi.
\v 14 Vakasimuka paArushi, vakanodzika paRefidhimu, pakange pasina mvura yokunwa yavanhu.
\v 15 Vakasimuka paRefidhimu, vakanodzika murenje reSinai.
\v 16 Vakasimuka murenje reSinai, vakanodzika paKibhuroti-hatava.
\v 17 Vakasimuka paKibhuroti hatava, vakanodzika paHazeroti.
\v 18 Vakasimuka paHazeroti, vakanodzika paRitima.
\v 19 Vakasimuka paRitima, vakanodzika paRimoni-perezi.
\v 20 Vakasimuka paRimon-iperezi, vakanodzika paRibhina.
\v 21 Vakasimuka paRibhina, vakanodzika paRisa.
\v 22 Vakasimuka paRisa, vakanodzika paKeherata.
\v 23 Vakasimuka paKeherata, vakanodzika pagomo reSheferi.
\v 24 Vakasimuka pagomo reSheferi, vakanodzika paHaradha.
\v 25 Vakasimuka paHaradha, vakanodzika paMakeroti.
\v 26 Vakasimuka paMakeroti, vakanodzika paTahati.
\v 27 Vakasimuka paTahati, vakanodzika paTera.
\v 28 Vakasimuka paTera, vakanodzika paMitika.
\v 29 Vakasimuka paMitika, vakanodzika paHashimona.
\v 30 Vakasimuka paHashimona, vakanodzika paMoseroti.
\v 31 Vakasimuka paMoseroti, vakanodzika paBhene-jakani.
\v 32 Vakasimuka paBhene-jakani, vakanodzika paHorihagidhigadhi.
\v 33 Vakasimuka paHori-hagidhigadhi, vakanodzika paJotibhata.
\v 34 Vakasimuka paJotibhata, vakanodzika paAbhurona.
\v 35 Vakasimuka paAbhurona, vakanodzika paEZiyoni-gebheri.
\v 36 Vakasimuka paEZiyoni-gebheri, vakanodzika murenje reZini (ndipo paKadheshi).
\v 37 Vakasimuka paKadheshi, vakanodzika pagomo reHori, pamuuyo wenyika yeEdhomu.
\v 38 Aroni mupristi akakwira pagomo reHori, arairwa naJehovha, akafirapo, negore ramakumi mana rokubuda kwavana vaIsraeri paEgipita, nomwedzi wechishanu, nezuva rokutanga romwedzi.
\v 39 Aroni wakange ari wemakore zana nemakumi maviri nematatu pakufa kwake pagomo reHori.
\v 40 Zvino mambo weAradhi, muKenani, wakange agere kurutivi rwekuchamhembe munyika yeKenani, akanzwa kuti vana vaIsraeri vouya.
\v 41 Vakasimuka pagomo reHori, vakanodzika matende avo paZarimona.
\v 42 Vakasimuka paZarimona, vakanodzika paPunoni.
\v 43 Vakasimuka paPunoni, vakanodzika paObhoti.
\v 44 Vakasimuka paObhoti, vakanodzika paIye-abharimi, pamuganhu weMoabhu.
\v 45 Vakasimuka paIyimi, vakanodzika paDhibhoni-gadhi.
\v 46 Vakasimuka paDhibhoni-gadhi, vakanodzika paArimoni-dhibhurataimi.
\v 47 Vakasimuka paArimoni-dhibhurataimi, vakanodzika paAbharimu, pamberi peNebho.
\v 48 Vakasimuka pamakomo eAbharimu, vakanodzika pamapani eMoabhu, paJoridhani paJeriko.
\v 49 Vakadzika matende avo paJoridhani, kubva paBhetijeshimoti kusvika paAbherishitimu, pamapani eMoabhu.
\p
\v 50 Zvino Jehovha akataura naMozisi pamapani eMoabhu, paJoridhani paJeriko, akati:
\v 51 Taura navana vaIsraeri, uti kwavari: Kana mayambuka Joridhani, mukasvika munyika yeKenani,
\v 52 munofanira kudzinga vanhu vese vagere munyika pamberi penyu, nokuparadza zvifananidzo zvavo zvamabwe, nokuparadza zvifananidzo zvavo zvakaumbwa, nokuputsa nzvimbo dzavo dzakakwirira.
\v 53 Munofanira kutora nyika, ive yenyu, mugaremo; nokuti ndakakupai nyika iyo, ive yenyu.
\v 54 Munofanira kupiwa nhaka yenyika iyo nemijenya, nemhuri dzenyu; vazhinji munofanira kuvapa nhaka zhinji, vashoma munofanira kuvapa nhaka shoma; sezvakagoverwa nemijenya, saizvozvo inofanira kuva nhaka yomunhu; munofanira kugara nhaka namarudzi amadzibaba enyu.
\v 55 Asi kana musingadi kudzinga vanhu vagere munyika pamberi penyu, ipapo ivo kwavari vamunorega vachava sechinhu chinobaya pameso enyu, neseminzwa panhivi dzenyu, vacharwa nemwi munyika mamugere.
\v 56 Ipapo ndichakuitirai imwi sezvandakafunga kuvaitira ivo.
