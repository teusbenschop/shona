\c 29
\p
\v 1 Nomwedzi wechinomwe, nezuva rokutanga romwedzi, munofanira kuita ungano tsvene; hamufaniri kubata mabasa avaranda naro; rinofanira kuva kwamuri zuva rokuridza hwamanda naro.
\v 2 Munofanira kuuya nechipiriso chinopiswa, chive chinonhuhwira zvakanaka kuna Jehovha, zvinoti: Nzombe imwe diki, negondobwe rimwe, namakwayana amakondobwe manomwe, egore rimwe, asina kuremara;
\v 3 nechipiriso chazvo choupfu, choupfu hwakatsetseka, hwakakanyiwa namafuta, zvegumi zvitatu panzombe, nezvegumi zviviri pagondobwe,
\v 4 nechegumi chimwe pagwayana rimwe nerimwe ramakwayana manomwe;
\v 5 nenhongo imwe yembudzi, chive chipiriso chezvivi, chokuyananisira nacho;
\v 6 kunze kwechipiriso chemoto pakugara komwedzi, nechipisiro chacho choupfu, nechipiriso chinopiswa nguva dzese, nechipiriso chacho choupfu, nezvipiriso zvazvo zvinodururwa, sezvakarairwa; chive chinonhuhwira zvakanaka, chive chipiriso chinopisirwa Jehovha.
\p
\v 7 Nezuva regumi romwedzi wechinomwe munofanira kuita ungano tsvene; munofanira kuchema pamweya yenyu; musatongobata basa.
\v 8 Asi munofanira kuuya nechipiriso chokupisira Jehovha, chive chinonhuhwira zvakanaka, zvinoti: Nzombe imwe diki, negondobwe rimwe, namakwayana amakondobwe manomwe egore rimwe; zvive zivisina kuremara kwamuri;
\v 9 nechipiriso chazvo choupfu, choupfu hwakatsetseka, hwakakanyiwa namafuta; zvegumi zvitatu panzombe, nezvegumi zviviri pagondobwe rimwe;
\v 10 nechegumi chimwe pagwayana rimwe nerimwe ramakwayana manomwe,
\v 11 nenhongo imwe yembudzi, chive chipiriso chezvivi; kunze kwechipiriso chezvivi chokuyananisira nacho, nechipiriso chinopiswa nguva dzese, nechipiriso chazvo choupfu, nezvipiriso zvazvo zvinodururwa.
\p
\v 12 Nezuva regumi namashanu romwedzi wechinomwe munofanira kuita ungano tsvene; hamufaniri kubata basa ravaranda naro; munofanira kuitira Jehovha mutambo wamazuva manomwe.
\v 13 Munofanira kuuya nechipiriso chinopiswa, chipiriso chemoto, chive chinonhuhwira zvakanaka kuna Jehovha, zvinoti: Nzombe diki dzine gumi nenhatu, namakondobwe maviri, namakwayana amakondobwe ane gumi namana egore rimwe; zvive zvisina kuremara;
\v 14 nechipiriso chazvo choupfu, choupfu hwakatsetseka, hwakakanyiwa namafuta; zvegumi zvitatu panzombe imwe neimwe panzombe dzine gumi nenhatu, nezvegumi zviviri pagondobwe rimwe nerimwe pamakondobwe maviri;
\v 15 nechegumi chimwe pagwayana rimwe nerimwe pamakwayana ane gumi nemana;
\v 16 nenhongo imwe yembudzi, chive chipiriso chezvivi; kunze kwechipiriso chinopiswa nguva dzese, nechipiriso chacho choupfu, nechipiriso chacho chinodururwa.
\p
\v 17 Nezuva repiri munofanira kuuya nenzombe diki dzine gumi nembiri, namakondobwe maviri, namakwayana amakondobwe ane gumi namana egore rimwe asina kuremara.
\v 18 Nechipiriso chazvo choupfu, nezvipiriso zvazvo zvinodururwa zvenzombe, namakondobwe namakwayana, zvakaenzana nokuwanda kwazvo, sezvakarairwa;
\v 19 nenhongo imwe yembudzi, chive chipiriso chezvivi; kunze kwechipiriso chinopiswa nguva dzese; nechipiriso chacho choupfu, nezvipiriso zvazvo zvinodururwa.
\p
\v 20 Nezuva retatu munofanira kuuya nenzombe diki dzine gumi neimwe, namakondobwe maviri, namakwayana amakondobwe ane gumi namana egore rimwe, asina kuremara;
\v 21 nechipiriso chazvo choupfu, nezvipiriso zvazvo zvinodururwa zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 22 nenhongo imwe yembudzi chive chipiriso chezvivi; kunze kwechipiriso chinopiswa nguva dzese, nechipiriso chacho choupfu, nechipiriso chacho chinodururwa.
\p
\v 23 Nezuva rechina munofanira kuuya nenzombe diki dzine gumi, namakondobwe maviri, namakwayana amakondobwe ane gumi namana egore rimwe, asina kuremara;
\v 24 nechipiriso chazvo choupfu, nezvipiriso zvazvo zvinodururwa, zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 25 nenhongo imwe yembudzi, chive chipiriso chezvivi; kunze kwechipiriso chinopiswa nguva dzese, nechipiriso chacho choupfu, nechipiriso chacho chinodururwa.
\p
\v 26 Nezuva reshanu munofanira kuuya nenzombe diki pfumbamwe, nemakondobwe maviri, namakwayana amakondobwe ane gumi namana egore rimwe asina kuremara;
\v 27 nechipiriso chazvo choupfu, nezvipiriso zvazvo zvinodururwa, nenzombe, namakondobwe namakwayana, zvakaenzana nokuwanda kwazvo, sezvakarairwa;
\v 28 nenhongo imwe yembudzi, chive chipiriso chezvivi; kunze kwechipiriso chinopiswa nguva dzese, nechipiriso chacho choupfu, nechipiriso chacho chinodururwa.
\p
\v 29 Nezuva retanhatu munofanira kuuya nenzombe sere, namakondobwe maviri, namakwayana amakondobwe ane gumi namana egore rimwe, asina kuremara;
\v 30 nechipiriso chazvo choupfu, nezvipiriso zvazvo zvinodururwa, zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 31 nenhongo imwe yembudzi, chive chipiriso chezvivi; kunze kwechipiriso chinopiswa nguva dzese, nechipiriso chacho choupfu, nezvipiriso zvacho zvinodururwa.
\p
\v 32 Nezuva rechinomwe munofanira kuuya nenzombe diki nomwe, namakondobwe maviri, namakwayana amakondobwe ane gumi namana egore rimwe, asina kuremara;
\v 33 nechipiriso chazvo choupfu, nezvipiriso zvazvo zvinodururwa, zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 34 nenhongo imwe yembudzi, chive chipiriso chezvivi; kunze kwechipiriso chinopiswa nguva dzese, nechipiriso chacho choupfu, nechipiriso chacho chinodururwa.
\p
\v 35 Nezuva rorusere munofanira kuita ungano tsvene; hamufaniri kubata basa ravaranda naro.
\v 36 Asi munofanira kuuya nechipiriso chinopiswa, chipiriso chemoto, chive chinonhuhwira zvakanaka kuna Jehovha, zvinoti: Nzombe imwe diki, negondobwe rimwe, namakwayana amakondobwe manomwe egore rimwe, asina kuremara;
\v 37 nechipiriso chazvo choupfu, nezvipiriso zvazvo zvinodururwa, zvenzombe, namakondobwe, namakwayana, zvinofanira kuenzana nokuwanda kwazvo, sezvakarairwa,
\v 38 nenhongo imwe yembudzi chive chipiriso chezvivi; kunze kwechipiriso chinopiswa nguva dzese, nechipiriso chacho choupfu, nechipiriso chacho chinodururwa.
\v 39 Ndizvo zvamunofanira kuuya nazvo kuna Jehovha pamitambo yenyu yakatarwa, kunze kwemhiko dzenyu, nezvipo zvokuda kwenyu, zvive zvipiriso zvenyu zvinopiswa, nezvipiriso zvenyu zvoupfu, nezvipiriso zvenyu zvinodururwa, nezvipiriso zvenyu zvokuyananisa.
\v 40 Mozisi akaudza vana vaIsraeri zvese zvakange zvarairwa Mozisi naJehovha.
