\c 12
\s Miriami anorohwa nemaperembudzi nokuti iye naAroni vakamukira Mozisi
\p
\v 1 Zvino Miriami naAroni vakataura vachipokana naMozisi nekuda kwemukadzi muItiyopiya waakange awana; nokuti wakange awana mukadzi muKushi.
\v 2 Zvino vakati: Zvirokwazvo Jehovha wakataura naMozisi ega here? Haana kutaurawo nesu here? Jehovha ndoku\add zvi\add*nzwa.
\v 3 Zvino murume Mozisi waiva munyoro kwazvo kupfuura vanhu vese vaiva pachiso chenyika.
\v 4 Zvino Jehovha wakataura pakarepo kuna Mozisi nekuna Aroni nekuna Miriami: Budirai imwi vatatu kutende rekusangana. Vatatu ndokubuda.
\v 5 Zvino Jehovha wakaburuka mushongwe yegore, ndokumira \add pa\add*mukova wetende, ndokudana Aroni naMiriami; ivo vaviri vakabuda.
\v 6 Zvino wakati: Inzwai ikozvino mashoko angu; kana kune muporofita \add pakati\add* penyu, \add ini\add* Jehovha ndichazvizivisa kwaari nechiratidzo, ndichataura naye muhope.
\v 7 Muranda wangu Mozisi haana kudaro; wakatendeka paimba yangu yese.
\v 8 Ndinotaura naye muromo nemuromo, uye pachena, uye kwete munhaurwa dzisinganzwisisiki; uye achaona chimiro chaJehovha; naizvozvo sei makange musingatyi kutaura muchipokana nemuranda wangu, muchipokana naMozisi?
\v 9 Zvino hasha dzaJehovha dzakavapfutira, iye ndokubva.
\v 10 Zvino gore rakabva patende; zvino tarira, Miriami ava nemaperembudzi, semagada echando; Aroni ndokutarira kuna Miriami, zvino, tarira ava nemaperembudzi.
\v 11 Zvino Aroni wakati kuna Mozisi: Haiwa, ishe wangu, musaisa henyu chivi pamusoro pedu, chatakaita upenzi nacho uye chatakatadza nacho.
\v 12 Ngaarege kuva sewakafa, unoti kana achibuda mudumbu ramai vake hafu yenyama yake yakadyiwa.
\v 13 Zvino Mozisi wakachema kuna Jehovha achiti: Haiwa Mwari, muporesai henyu.
\v 14 Jehovha ndokuti kuna Mozisi: Dai baba vake vakange vamuisa mate kwazvo pachiso chake, angadai asina kunyara mazuva manomwe here? Ngaavharirwe panze pemusasa mazuva manomwe, shure kweizvozvo ngaagamuchirwe\add zve\add*.
\v 15 Zvino Miriami wakavharirwa kunze kwemusasa mazuva manomwe; vanhu ndokusafamba kusvika Miriami agamuchirwa\add zve\add*.
\v 16 Zvino shure kweizvozvo vanhu vakabva paHazeroti ndokudzika matende murenje reParani.
