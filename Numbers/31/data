\c 31
\s VaIsraeri vanokunda VaMidhiani
\p
\v 1 Zvino Jehovha wakataura kuna Mozisi, achiti:
\v 2 Tsiva kutsiva kwevana vaIsraeri kuVaMidhiani; shure kweizvozvo uunganidzwe kuvanhu vekwako.
\v 3 Mozisi ndokutaura kuvanhu achiti: Varume venyu vashongere hondo kuti vamirisane neVaMidhiani, vagoita kutsiva kwaJehovha kuVaMidhiani.
\v 4 Tumirai kuhondo churu kurudzi rumwe nerumwe rwemarudzi ese aIsraeri.
\v 5 Zvino kwakapiwa kubva pazvuru zvekwaIsraeri churu parudzi, zvuru gumi nezviviri zvakashongerera hondo.
\v 6 Mozisi ndokuvatuma kuhondo churu parudzi \add rumwe nerumwe\add*, ivo naPinehasi mwanakomana waEriazari mupristi, kuenda kuhondo, vane nhumbi tsvene nehwamanda dzekuridzisa mhere muruoko rwake.
\v 7 Zvino vakarwa vakamirisana neVaMidhiani, Jehovha sezvaakaraira Mozisi; zvino vakauraya vanhurume vese.
\v 8 Vakaurayawo madzimambo eVaMidhiani, kusingaverengwi vakaurawa vamwe vavo \add vaiti\add*: Evhi, naRekemu, naZuri, naHuri, naRebha, madzimambo mashanu aVaMidhiani; naBharamu mwanakomana waBheori, vakamuuraya nemunondo.
\v 9 Vana vaIsraeri ndokutapa vakadzi veVaMidhiani nevanana vavo; ndokupamba mombe dzavo dzese nemakwai avo ese nefuma yavo yese.
\v 10 Zvino vakapisa nemoto maguta avo ese mavakange vagere, nemisasa yavo yese.
\v 11 Zvino vakatora zvakapambwa zvese, nezvakajimbiwa zvese, zvevanhu nezvezvipfuwo.
\v 12 Vakauya nevatapwa, nezvakajimbiwa, nezvakapambwa kuna Mozisi nekuna Eriazari mupristi nekuungano yevana vaIsraeri, kumusasa pamapani aMoabhu, ari paJoridhani paJeriko.
\p
\v 13 Zvino Mozisi naEriazari mupristi nemachinda ese eungano vakabuda kunosangana navo kunze kwemusasa.
\v 14 Zvino Mozisi wakatsamwira vatariri vehondo, vakuru vezvuru nevakuru vemazana vaibva kushumiro yehondo;
\v 15 Mozisi ndokuti kwavari: Makarega here vanhukadzi vese kuti vararame?
\v 16 Tarirai, ndivo vakaita vana vaIsraeri kubudikidza nezano raBharamu kuti vaite chitadzo kuna Jehovha panyaya yaPeori, denda ndokuvapo pakati peungano yaJehovha.
\v 17 Naizvozvo zvino urayai munhurume umwe neumwe pakati pevanana, mugouraya mukadzi umwe neumwe wakaziva kurara kwemunhurume;
\v 18 asi vanana vese pakati pevanhukadzi vasina kuziva kurara kwemunhurume, muvarege vararame ndevenyu.
\v 19 Zvino imwi, dzikai musasa kunze kwemusasa mazuva manomwe, ani nani wakauraya munhu, uye ani nani wakagunzva wakaurawa, muzvichenure pazuva retatu nepazuva rechinomwe, imwi nevatapwa venyu.
\v 20 Zvino chenurai nguvo imwe neimwe, nechimwe nechimwe chinhu chedehwe, nebasa rese re\add mvere\add* dzembudzi, nezvinhu zvese zvematanda.
\p
\v 21 Eriazari mupristi ndokuti kuvarume vehondo vakange vabuda kuhondo: Ichi chimiso chemurairo Jehovha waakaraira Mozisi:
\v 22 Koga goridhe, nesirivha, ndarira, dare, tini, nemutobvu,
\v 23 chinhu chimwe nechimwe chingapinda mumoto muchachiita chipfuure moto chigova chakachena; zvakadaro chichachenurwa nemvura yekuparadzanisa. Uye chese chisingapindi mumoto muchachiita chipfuure nemumvura.
\v 24 Zvino muchasuka nguvo dzenyu nezuva rechinomwe, mugova vakachena; zvino pashure muchapinda mumusasa.
\p
\v 25 Zvino Jehovha wakataura kuna Mozisi achiti:
\v 26 Tora uwandu hwese hwezvakajimbiwa zvakapambwa hwevanhu nehwezvipfuwo, iwe naEriazari mupristi, nemisoro yemadzibaba eungano.
\v 27 Uparadzanise zvakajimbiwa muzvikamu zviviri; pakati pevanobata hondo vakabudira hondo, nepakati peungano yese.
\v 28 Zvino uraire kuti mugove wakatarwa utsaurirwe Jehovha nevarume vehondo vakange vanorwa: Chipenyu chimwe kumazana mashanu, kuvanhu, nekumombe, nekumbongoro, nekumakwai.
\v 29 Uzvitore pahafu yavo, ugozvipa Eriazari mupristi, chipo chinosimudzwa chaJehovha.
\v 30 Nepahafu yevana vaIsraeri uchatora chikamu chimwe pamakumi mashanu, pavanhu, pamombe, pambongoro, nepamakwai, pazvipfuwo ese, ugozvipa kuVaRevhi vanochengeta faniro yetabhenakeri yaJehovha.
\v 31 Zvino Mozisi naEriazari mupristi vakaita Jehovha sezvaakaraira Mozisi.
\v 32 Zvino zvakapambwa, zvakange zvasara zvezvakatapwa varume vehondo zvavakange vabata zvaiva makwai zvuru mazana matanhatu nezvuru makumi manomwe nezvuru zvishanu,
\v 33 nemombe zvuru makumi manomwe nezviviri,
\v 34 nembongoro zvuru makumi matanhatu nechimwe.
\v 35 Nezvuru makumi matatu nezviviri pamweya ese yevanhukadzi vasina kuziva murume nekurara naye.
\v 36 Zvino hafu, mugove wevakabudira kuhondo, yaiva makwai zvuru mazana matatu nezvuru makumi matatu nezvinomwe nemazana mashanu.
\v 37 Nemutero waJehovha wemakwai waiva mazana matanhatu nemakumi manomwe nemashanu.
\v 38 Nemombe \add dzaiva\add* zvuru makumi matatu nezvitanhatu; nemutero waJehovha uri makumi manomwe nembiri.
\v 39 Nembongoro \add dzaiva\add* zvuru makumi matatu nemazana mashanu; nemutero waJehovha uri makumi matanhatu neimwe.
\v 40 Zvino vanhu \add vaiva\add* zvuru gumi nezvitanhatu; nemutero waJehovha uri vanhu makumi matatu nevaviri.
\v 41 Mozisi ndokupa mutero, chipo chinosimudzwa chaJehovha, kuna Eriazari mupristi, Jehovha sezvaakaraira Mozisi.
\v 42 Zvino pahafu yevana vaIsraeri, Mozisi yaakakamura kuvarume vakarwa.
\v 43 Zvino hafu yeungano yemakwai yaiva makwai zvuru mazana matatu nemakumi matatu nezvuru zvinomwe nemazana mashanu,
\v 44 nemombe zvuru makumi matatu nezvuru zvitatu,
\v 45 nembongoro zvuru makumi matatu nemazana mashanu,
\v 46 nevanhu zvuru gumi nezvitanhatu.
\v 47 Nepahafu yevana vaIsraeri Mozisi wakatora chikamu chimwe kumakumi mashanu, kuvanhu nekuzvipfuwo, ndokuzvipa kuVaRevhi vaichengeta faniro yetabhenakeri yaJehovha, Jehovha sezvaakaraira Mozisi.
\p
\v 48 Zvino vatariri vaiva pamusoro pezvuru zvehondo, vakuru vezvuru, nevakuru vemazana vakaswedera kuna Mozisi,
\v 49 zvino vakati kuna Mozisi: Varanda venyu vatora uwandu hwese hwevarume vehondo vari pasi peruoko rwedu, uye hakuna munhu asipo kwatiri.
\v 50 Naizvozvo tauya nechipo chaJehovha, zvakawanikwa neumwe neumwe, zvishongo zvegoridhe, neuketani, nechindori, mhete, dhikauzi, nezvishongo zvemuhuro, kuitira mweya yedu chiyananiso pamberi paJehovha.
\v 51 Mozisi naEriazari mupristi ndokugamuchira kwavari goridhe, zvinhu zvese zvakaitwa nezvishongo.
\v 52 Negoridhe rese rechipo chavakapa Jehovha, chevakuru vezvuru nechevakuru vemazana, raiva mashekeri zvuru gumi nezvitanhatu nemazana manomwe nemakumi mashanu.
\v 53 Varume vehondo vakange vatora zvakapambwa, uyo neuyo zvake.
\v 54 Mozisi naEriazari mupristi ndokugamuchira goridhe kuvakuru vezvuru nevemazana, vakariisa mutende rekusangana, chive chirangaridzo kuvana vaIsraeri pamberi paJehovha.
