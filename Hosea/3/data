\c 3
\s Mukadzi wechipiri weufeve waHosiya
\p
\v 1 Zvino Jehovha wakati kwandiri: Endazve, ude mukadzi anodikanwa neshamwari \add yake\add*, asi ari chifeve, saJehovha achida vana vaIsraeri, asi vachitarisa kune vamwe vamwari uye vachida mapundu \add echingwa \add*nemazambiringa akaomeswa.
\v 2 Zvino ndakazvitengera iye nemakobiri esirivha gumi nemashanu, nehomeri* yebhari*, nehafu yehomeri yebhari.
\v 3 Zvino ndakati kwaari: Uchagara uri wangu kwemazuva mazhinji; uye haufaniri kufeva, uye haufaniri kuva weumwe murume, saizvozvo iniwo kwauri.
\v 4 Nokuti vana vaIsraeri vachagara mazuva mazhinji vasina mambo, uye vasina muchinda, uye vasina chibairo, uye vasina shongwe yechifananidzo, vasina efodhi* kana terafimi*.
\v 5 Pashure vana vaIsraeri vachadzoka, zvino vachitsvaka Jehovha Mwari wavo, naDhavhidhi mambo wavo; uye vachatya Jehovha nekunaka kwake pamazuva ekupedzisira.