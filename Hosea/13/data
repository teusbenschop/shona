\c 13
\s Jehovha anoraira Israeri pamusoro pokutsauka kwavo
\p
\v 1 Efuremu vakati vachitaura, kudedera kukavapo; vakazvikudza pakati paIsraeri; asi akati apara mhaka naBhaari, akafa.
\v 2 Asi zvino vanongoramba vachiwedzera zvivi zvavo, vakazviitira zvifananidzo zvakaumbwa nesirivha yavo, zviri zvifananidzo zvenjere dzavo, zvese zviri basa remhizha; zvino vanoti pamusoro pazvo: Vanobaira mhuru ngavadzisvete.
\v 3 Saka vachaita semhute yamangwanani, sedova rinokurumidza kunyangarika, sehundi inopepereswa nechamupupuri paburiro, soutsi hwechoto hunobuda napaburi.
\v 4 Kunyange zvakadaro ndini Jehovha Mwari wako kubva panyika hamuzivi umwe mwari asi ini, hakuna umwe muponesi kunze kwangu.
\p
\v 5 Ndakakuzivai murenje, munyika yakaoma kwazvo.
\v 6 Zvavakapiwa mafuro akanaka, vakaguta; vakaguta, mwoyo yavo ikazvikudza, naizvozvo vakandikanganwa.
\v 7 Saka ndava kwavari seshumba, ndichavagarira panzira sengwe;
\v 8 ndicharwa navo sebere rakatorerwa vana varo, ndichatsemura mafuta emwoyo wavo; ndichavadyirapo seshumbakadzi; zvikara zvichavabvamburanya.
\p
\v 9 Ndizvo zvichakuparadzai, imwi Israeri, zvamunorwa neni, ini mubatsiri wenyu.
\v 10 Ko zvino mambo wenyu aripi, akuponesei mumaguta enyu ese? Ko vatongi venyu varipi, vamaiti: Tipei mambo namachinda?
\v 11 Ndakakupai mambo pakutsamwa kwangu, ndikamubvisazve nehasha dzangu.
\v 12 Zvakaipa zvaEfuremu zvakasungwa pamwe chete, zvivi zvake zvakachengetwa.
\v 13 Kurwadziwa komukadzi anosurumuka kuchasvika kwaari; iye mwanakomana asine njere; nokuti kana nguva ichisvika, haaswederi pakuzvarwa.
\v 14 Ndichavadzikunura pasimba reSheori, ndichavadzikunura parufu. Aiwa, rufu, hosha dzako dziripiko? Aiwa, Sheori, kuparadza kwako kuripi? Kuzvidemba hakungaonekwi nameso angu.
\p
\v 15 Kunyange akabereka zvibereko pakati pehama dzake, mhepo yokumabvazuva ichasvika, iri mhepo yaJehovha inobva kurenje; chitubu chake chichapwa, tsime rake richaoma, iye uchapamba fuma yenhumbi dzese dzinodikanwa.
\v 16 Samariya richava nemhosva yaro, nokuti vakamukira Mwari wavo; vachaparadzwa nomunondo, vacheche vavo vachaputsanyiwa, vakadzi vavo vane mimba vachatumburwa.