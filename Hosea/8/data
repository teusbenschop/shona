\c 8
\s Kuparadzwa kwaIsraeri kwava pedo
\p
\v 1 Isa hwamanda pamuromo wako. Zvinouya segondo kuzorwa neimba yaJehovha, nokuti vakadarika sungano yangu nokutadzira murairo wangu.
\v 2 Vachadana kwandiri, vachiti: Mwari wangu, isu VaIsraeri tinokuzivai.
\v 3 Israeri vakarasi a zvakanaka; muvengi wavo achavateverera.
\v 4 Vakagadza madzimambo, asi havana kurairwa neni; vakazvitsaurira machinda, ini ndisingazvizivi; vakazviitira zvifananidzo nesirivha uye negoridhe ravo, kuti zviparadzwe.
\p
\v 5 Mhuru yako, iwe Samariya, inonyangadza; kutsamwa kwangu kwakavamukira; kusvikira riniko pavachazokwanisa kusununguka pakurangwa?
\v 6 Nokuti chinhu ichi chakabvawo kuVaIsraeri; mupfuri wakachiita, hachizi Mwari; zvirokwazvo, mhuri yeSamariya ichaputswa-putswa.
\v 7 Nokuti vanodzvara mhepo, vachacheka chamupupuri, havane zviyo pamunda; chipande hachingavigiri hupfu; kunyange chikabereka, zvichamedzwa navatorwa.
\v 8 Israeri vakamedzwa; zvino vava pakati pamarudzi somudziyo usingadikamwi nomunhu.
\v 9 Nokuti vakaenda Asiriya, sembizi inongozvifambira iri yega; vaEfuremu vakazvitsvakira shamwari vachidziripira.
\v 10 Zvirokwazvo, kunyange vachizvitsvakira idzo pakati pamarudzi, ndichavaunganidza zvino, votanga kutapudzwa nemhaka yokuremedzwa namambo wamachinda.
\v 11 Efuremu zvaakawanza maaritari okutadza nawo, maaritari ake akamutadzisa.
\v 12 Ndakamunyorera mashoko ane zvuru zvine gumi omurairo wangu, asi vanoti ndezvavatorwa.
\v 13 Kana zviri zvibairo zvezvipiriso zvangu, vanobaira nyama ndokuidya; asi Jehovha haana kuzvigamuchira; zvino ucharangarira zvakaipa zvavo, nokuvarova pamusoro pezvivi zvavo; vachadzokera Egipita.
\v 14 Nokuti Israeri vakakanganwa Muiti wavo, vakavaka dzimba dzoushe; Judha vakawanza maguta akakomberedzwa namasvingo; asi ini ndichatuma moto kumaguta avo, uchapedza dzimba dzoushe dzawo.