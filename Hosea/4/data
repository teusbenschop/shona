\c 4
\s Jehovha anochema kutsauka kwaIsraeri
\p
\v 1 Inzwai shoko raJehovha, imi vana vaIsraeri, nokuti Jehovha ane gakava navanhu vagere munyika ino, nokuti hakune zvokwadi, kana unyoro, kana kuziva Mwari munyika ino.
\v 2 Hakune zvimwe asi kupika, nokunyengera, nokuuraya, nokuba, nokuita upombwe; vanopaza dzimba, kuteura ropa kunoramba kuchitevera kuteura ropa.
\v 3 Saka nyika ichachema, umwe neumwe ageremo achapera simba, pamwe chete nemhuka dzesango neshiri dzokudenga; naidzo hove dzegungwa dzichabviswa.
\v 4 Ngakurege kuva nomunhu anokakavara kana munhu anotuka; nokuti vanhu vako vakaita savanokakavara nomupristi.
\v 5 Iwe uchagumburwa masikati, nomuporofita achagumburwawo pamwe chete newe usiku; ndichaparadza mai vako.
\p
\v 6 Vanhu vangu vaparadzwa nokushaiwa zivo; zvawaramba zivo, neni ndichakurambawo, kuti urege kuita paupristi kwandiri; zvawakanganwa murairo waMwari wako, neniwo ndichakanganwa vana vako.
\v 7 Vakati vachiwanda, kunditadzira kwavo kukawandawo, ndichashandura kukudzwa kwavo ndikuite kunyadziswa.
\v 8 Vakaguta nezvinobva pazvivi zvavanhu vangu, vanopanga nemwoyo yavo zvakaipa zvavo.
\v 9 Saka zvakaita vanhu, ndizvo zvichaita mupristiwo; ndichavarova pamusoro penzira dzavo, ndichavaripidzira zvavanobata.
\v 10 Vachadya, asi havangaguti; vachapata, asi havangawandi, nokuti vakarega kuva nehanya naJehovha.
\v 11 Kufeva newaini newaini, itsva, zvinobvisa njere.
\p
\v 12 Vanhu vangu vanobvunza mano padanda ravo, vanoziviswa netsvimbo yavo; nokuti mweya wokufeva wakavatadzisa, vakapata, ndokurasa Mwari wavo.
\v 13 Vanobaira pamusoro pamakomo, vanopisira zvinonhuhwira pazvikomo, napasi pemioki, nemipopirari, nemiterebhini, nokuti mimvuri yayo yakanaka, naizvozvo vakunda venyu vanopata, mwenga yenyu inofeva.
\v 14 Handingarovi vakunda venyu kana vachipata, nemwenga yenyu kana ichifeva; nokuti varume vanoenda vari vega nezvifeve, vanobaira navakadzi vanofeva; vanhu vasinganzwisisi vachaparadzwa.
\p
\v 15 Kunyange imi, Israeri, muchipata, Judha ngavarege kupara mhaka; musasvika Girigari, musakwira Bheti-Avheni, uye musapika, muchiti: NaJehovha mupenyu!
\v 16 Nokuti Israeri vanakomana, setsiru rinokoma; zvino Jehovha achavafudza segwayana panzvimbo mhamhi.
\v 17 Efuremu anonamatirana nezvifananidzo, muregei.
\v 18 Zvavanonwa zvinovava; vanoramba vachipata; vabati vavo vanofarira zvikuru zvinonyadzisa.
\v 19 Mhepo yakavaputira namapapiro ayo; vachanyadziswa nokuda kwezvibairo zvavo.