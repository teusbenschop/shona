\c 9
\p
\v 1 Regai kufara, imwi Israeri, muchifarisisa samarudzi avanhu; nokuti makapata, muchisiya Mwari wenyu; makada mubairo wokufeva pamapuriro ese ezviyo.
\v 2 Buriro nechisviniro chewaini hazvingavagutsi, waini ichavanyengera.
\v 3 Havangagari munyika yaJehovha; asi Efuremu achadzokera Egipita, vachadya zvokudya zvine tsvina paAsiriya.
\v 4 Havangadiriri Jehovha waini, zvibairo zvavo hazvingamufadzi; zvibairo zvavo zvichaita kwavari sezvokudya zvavanochema; vese, vanozvidya, vachasvibiswa, nokuti zvokudya zvavo ndezvavo zvega, hazvingasviki mumba yaJehovha.
\v 5 Muchaitei nezuva remutambo wakatarwa, nezuva remabiko aJehovha?
\v 6 Nokuti tarirai, vakabva nokuda kokuparadzwa, asi VaEgipita vachavaunganidza, veMemifisi vachavaviga; rukato ruchavatorera zvinhu zvavo zvesirivha zvinofadza; minzwa ichava mumatende avo.
\p
\v 7 Mazuva okurohwa asvika, mazuva okutsiva asvika; Israeri vachazviziva; muporofita ibenzi, munhu anomweya anopenga, nemhaka yokuwanda kwezvakaipa zvenyu, uye nokuti ruvengo rukuru.
\v 8 Efuremu mushori kuna Mwari wangu; kana ari muporofita, rugombe rwomuteyi weshiri ruri munzira dzake dzese, noruvengo mumba yaMwari wake.
\v 9 Vakazvishatisa zvikuru kwazvo, sapamazuva eGibhiya; acharangarira zvakaipa zvavo, achavarova pamusoro pezvivi zvavo.
\v 10 Ndakawana Israeri vakaita samazambiringa murenje; ndakaona madzibaba enyu vakaita sezvibereko zvakatanga kuibva pamuonde panguva yawo yokubereka yokutanga; asi vakasvika paBhaaripeori, vakazviisa kune zvinonyadzisa, vakaita zvinonyangadza vachifanana nezvaidikanwa navo.
\v 11 Kana vari VaEfuremu, kukudzwa kwavo kuchabhururuka seshiri; kubereka hakungavipo, kana kukurirwa, kana kunaka pamuviri.
\v 12 Kunyange vakarera vana vavo, ndichavatorera ivo, kusvikira kusisina munhu; zvirokwazvo, vachava nenhamowo, kana ini ndavasiya.
\v 13 Sezvandakatsaura Tire, Efuremu vakasimwa pakanaka; asi Efuremu vachabudisira muurayi vana vavo.
\v 14 Chivapai, Jehovha muchavapeiko? Chivapai zvizvaro zvinoshaya namazamu asina mukaka.
\v 15 Zvakaipa zvavo zvese zviri paGirigari, nokuti ndipo pandakavavenga; nemhaka yezvakaipa zvavanoita ndichavadzinga paimba yangu, handichavadi; machinda avo ese akandimukira.
\v 16 Efuremu varohwa, mudzi wavo waoma, havangazobereki zvibereko; zvirokwazvo, kunyange vakabereka, ndichavauraya vadikanwi vakaberekwa nezvizvaro zvavo.
\v 17 Mwari wangu achavarasi a, nokuti havana kumunzwa; vachava vadzungairi pakati pamarudzi avanhu.