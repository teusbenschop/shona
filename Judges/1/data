\c 1
\s Kukunda kweVaIsraeri
\p
\v 1 Zvino zvakaitika shure kwekufa kwaJoshua, kuti vana vaIsraeri vakabvunza Jehovha\x + Num.. 27.21.\x* vachiti: Ndiani achatikwirira kuVaKenani pakutanga\x + 20.18.\x* kuvarwisa?
\v 2 Jehovha ndokuti: Judha achakwira; tarirai, ndapa nyika muruoko rwake.
\v 3 Zvino Judha wakati kuna Simioni mukoma wake: Kwira neni kumujenya wangu, zvino ticharwisa VaKenani; neniwo ndichaenda newe kumujenya wako\x + 1.17.\x*. Simioni ndokuenda naye.
\v 4 Zvino Judha wakakwira, Jehovha ndokuisa VaKenani neVaPerizi muruoko rwavo; zvino vakavarova muBhezeki\x + 1 Sam. 11.8.\x*, varume zvuru gumi.
\v 5 Zvino vakawana Adhoni-Bhezeki muBhezeki ndokumurwisa, ndokurova VaKenani nevaPerizi.
\v 6 Asi Adhoni-Bhezeki wakatiza; ivo ndokudzingirira shure kwake, ndokumubata, ndokugura zvigunwe zvikuru zvemaoko ake nezvetsoka dzake.
\v 7 Zvino Adhoni-Bhezeki wakati: Madzimambo makumi manomwe agurwa zvigunwe zvikuru zvemaoko avo nezvetsoka dzavo zvainonga pasi petafura yangu; sezvandakaita\x + Rev. 24.19. 1 Sam. 15.33. Jak. 2.13. Vato.1.21.\x*, Mwari wakanditsiva saizvozvo. Zvino vakamuunza kuJerusarema, ndokufirako.
\v 8 Zvino vana vaJudha vakarwisa Jerusarema\x + Josh. 15.63.\x* ndokuritapa, ndokurirova nekwakapinza kwemunondo, ndokubatidza guta nemoto.
\p
\v 9 Zvino pashure vana vaJudha vakaburuka kunorwisa VaKenani vaigara panyika yezvikomo nekuchamhembe nekumapani.
\v 10 Zvino vaJudha vakaenda vakamirisana neVaKenani vaigara Hebhuroni\x + Josh. 10.36; 11.21; 14.13,15; 15.13,14. Josh. 21.11.\x*; zvino zita reHebhuroni pakutanga raiva Kiriyati-Aribha; zvino vakarova Sheshai\x + Num.. 13.22.\x* naAhimani naTarimai.
\v 11 Ndokubvapo ndokuenda vakamirisana nevagari veDhebhiri\x + Josh. 10.38.\x*. Zvino zita reDhebhiri pakutanga raiva Kiriati-Seferi.
\v 12 Zvino Karebhu\x + 1.15, Josh. 15.16,17,18,19.\x* wakati: Anorova Kiriati-Seferi ndokuritapa, ndichapa kwaari mukunda wangu Akisa kuva mukadzi.
\v 13 Zvino Otiniyeri mwanakomana waKenazi munin'ina waKarebhu\x + 3.9.\x* ndokuritapa; iye ndokumupa mukunda wake Akisa kuva mukadzi.
\v 14 Zvino zvakaitika pakusvika kwake, kuti wakamukurudzira kuti akumbire munda kuna baba vake; zvino iye wakaburuka pambongoro, Karebhu ndokuti kwaari: Chii kwauri?
\v 15 Zvino wakati kwaari: Ndipei ropafadzo; sezvo makandipa nyika yekuchamhembe, ndipeiwo matsime emvura. Karebhu ndokumupa matsime ekumusoro nematsime ezasi.
\p
\v 16 Zvino vana vemuKeni\x + 4.11,17; 5.24. 1 Sam. 15.6. 1 Makor. 2.55.\x*, mukarahwa waMozisi, vakakwira kubuda paguta remichindwe\x + Det. 34.3.\x* pamwe nevana vaJudha kurenje raJudha, riri kuchamhembe kweAradhi\x + Num.. 21.1; 33.40. Josh. 12.14.\x*; ndokuenda ndokugara nevanhu\x + Num.. 10.29,30,31,32.\x*.
\v 17 Zvino Judha wakaenda naSimioni mukoma wake\x + 1.3.\x* ndokurova VaKenani vaigara paZefati\x + 2 Makor. 14.10.\x*; ndokuriparadza chose. Naizvozvo zita reguta iro rikatumidzwa Horima\x + Josh. 19.4. Num.. 14.45; 21.3.\x*.
\v 18 Judha ndokutapawo Gaza\x + Josh. 11.22. Vato.3.3. Josh. 15.47.\x* nemuganhu waro uye Ashikeroni\x + 14.19. 1 Sam. 6.17. 2 Sam. 1.20. Jer. 25.20; 47.5,7. Amo. 1.8. Zef. 2.4,7. Zek. 9.5.\x* nemuganhu waro neEkironi\x + Josh. 15.11.\x* nemuganhu waro.
\v 19 Zvino Jehovha wakava naJudha\x + 1.2,22.\x*, ndokugara nhaka yenyika yezvikomo, asi haana kudzinga panhaka vagari vemumupata, nokuti vaiva nengoro dzematare\x + Josh. 11.6.\x*.
\v 20 Zvino vakapa Hebhuroni\x + Num.. 14.24. Det. 1.36. Vato.1.10.\x* kuna Karebhu, Mozisi sezvaakataura, ndokudzingapo vana vaAnaki vatatu.
\v 21 Asi vana vaBhenjamini havana kudzinga VaJebhusi vaigara paJerusarema\x + Josh. 18.28. Vato.1.8.\x* panhaka; asi VaJebhusi vakagara paJerusarema pamwe nevana vaBhenjamini kusvika nhasi\x + 2 Sam.5.6.\x*.
\p
\v 22 Zvino imba yaJosefa, naivo vakakwira kuBheteri; Jehovha ndokuva navo.
\v 23 Zvino imba yaJosefa yakashoresa Bheteri\x + Num.. 13.2,21,32; 14.6,34. Josh.2.1; 7.2. Vato.18.2.\x*. Zvino zita reguta pakutanga raiva Ruzi\x + Gen.. 28.19; 35.1,6; 48.3. Josh. 7.2; 18.13,22.\x*.
\v 24 Zvino nharirire dzakaona munhu achibuda muguta, ndokuti kwaari: Tiratidze hako nzira yekupinda muguta, zvino tichakuitira tsitsi\x + Josh. 2.12,14; 8.35.\x*.
\v 25 Wakati avaratidza nzira yekupinda muguta, vakarova guta nekwakapinza kwemunondo; asi munhu uyu nemhuri yake yose vakarega vakaenda.
\v 26 Zvino munhu uyu wakaenda kunyika yeVaHiti\x + Josh. 1.4. 1 Madz. 10.29. 2 Madz.7.6. 2 Makor.1.17.\x*, ndokuvaka guta, ndokutumidza zita raro Ruzi; ndiro zita raro kusvika nhasi.
\p
\v 27 NaManase haana kudzinga panhaka Bheti-Sheani nemisha yaro\x + 1.27,28, Josh. 17.11,12,13.\x*, neTaanaki nemisha yaro, nevagari veDhori nemisha yaro, nevagari veIbhireami nemisha yaro, nevagari veMegidho nemisha yaro; asi VaKenani vakada kugara panyika iyo.
\v 28 Zvino zvakaitika Israeri achakasimba, kuti wakamisa VaKenani pachibharo; asi havana kuvadzinga zvachose.
\p
\v 29 NaEfuremu haana kudzinga panhaka VaKenani vaigara paGezeri\x + Josh. 16.10. Josh. 10.33.\x*; asi VaKenani vakagara pakati pavo paGezeri\x + 1.30,32. Map. 106.34,35.\x*.
\p
\v 30 Zebhuruni haana kudzinga panhaka vagari veKitironi nevagari veNaharori\x + Josh. 19.15; 21.35.\x*; asi VaKenani vakagara pakati pavo ndokuva vabati vechibharo.
\p
\v 31 Asheri haana kudzinga panhaka vagari veAko, nevagari veZidhoni\x + Josh. 19.28,29,30. Josh. 12.18.\x*, neAkirabhi, neAkisibhi\x + Josh. 19.28,29,30. Josh. 12.18.\x*, neHeribha, neAfiki\x + Josh. 19.28,29,30. Josh. 12.18.\x*, neRehobi\x + Josh. 19.28,29,30. Josh. 12.18.\x*;
\v 32 asi vaAsheri vakagara pakati peVaKenani\x + 1.29.\x* vagari venyika iyo; nokuti havana kuvadzinga.
\p
\v 33 Nafutari haana kudzinga panhaka vagari veBheti-Shemeshi\x + Josh. 19.38.\x*, nevagari veBheti-Anati\x + Josh. 19.38.\x*; asi wakagara pakati peVaKenani\x + 1.29.\x* vagari venyika iyo; asi vagari veBheti-Shemeshi neveBheti-Anati vakava vabati vechibharo kwavari\x + 1.28,30,35.\x*.
\p
\v 34 Zvino VaAmori vakasundira vana vaDhani kugomo\x + Josh. 19.47. Vato.18.1.\x*, nokuti havana kuvatendera kuburukira kumupata.
\v 35 Asi VaAmori vakada kugara mugomo reHeresi\x + Josh. 19.41. Vato.2.9.\x*, muAjaroni\x + Josh. 19.42.\x* nemuShaaribhimu; asi\x + Josh. 19.42.\x* ruoko rweimba yaJosefa rwakarema, vakava vabati vechibharo.
\v 36 Zvino muganhu weVaAmori wakabva pamukwidza weAkirabhimu, kubva padombo uchikwira.