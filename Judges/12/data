\c 12
\s VaEfuremu vanopopotera Jefuta
\p
\v 1 Zvino varume vaEfuremu vakaungana, vakapfuurira kurutivi rwekumaodzanyemba, vakati kuna Jefuta: Wakapfuurireiko kundorwa navana vaAmoni, ukasatidana isu kuti tiendewo newe? Tichapisa imba yako pamusoro pako nomoto.
\v 2 Jefuta akati kwavari: Ini navanhu vangu takange tichitambudzika kwazvo navana vaAmoni; zvino panguva yandakakudanai, imwi hamuna kundiponesa pamaoko avo.
\v 3 Zvino ndakati ndichiona kuti hamuna kundiponesa, handina kurangarira upenyu hwangu, asi ndakapfuura ndikanorwa navana vaAmoni, Jehovha akavaisa muruoko rwangu; zvino makwirireiko nhasi kwandiri kuzorwa neni?
\v 4 Ipapo Jefuta akaunganidza varume vese veGiriyadhi, akarwa naEfuremu, nokuti vakati: Muri vanhu vakatiza kuna Efuremu, imwi VaGiriyadhi, muchigara pakati peVaEfuremu, napakati peVaManase.
\v 5 Ipapo VaGiriyadhi vakanogarira mazambuko aJoridhani paiyambukira VaEfuremu. Zvino kana umwe wavakatiza kuVaEfuremu akati: Nditenderei kuti ndiyambuke, varume veGiriyadhi ndokuti kwaari: Uri muEfuremu here? Kana akati: Kwete,
\v 6 ipapo vakati kwaari: Zvino chiti: Shibhoreti; iye ndokuti: Sibhoreti, nokusagona kureva kwazvo; ipapo vakamubata, vakamuuraya pamazambuko aJoridhani, nenguva iyo VaEfuremu vane zvuru zvina makumi mana nezviviri vakaurawa.
\v 7 Jefuta akatonga Israeri makore matanhatu. Ipapo Jefuta muGiriyadhi akafa, akavigwa mune rimwe ramaguta aGiriyadhi.
\s Ibhuzani, naEroni, naAbhidhoni
\p
\v 8 Shure kwake Ibhuzani weBheterehemu wakatonga Israeri.
\v 9 Iye wakange ana vanakomana vana makumi matatu; vanasikana vake vana makumi matatu akavatuma vakanowanikwa kumwe, akanotorazve kumwe vamwe vanasikana vana makumi matatu vakawanikwa navanakomana vake. Iye akatonga Israeri makore manomwe.
\v 10 Ibhuzani akafa, akavigwa paBheterehemu.
\p
\v 11 Shure kwake Eroni muZebhuruni wakatonga Israeri; akatonga Israeri makore ane gumi.
\v 12 Eroni muZebhuruni akafa, akavigwa paAjaroni, panyika yaZebhuruni.
\p
\v 13 Shure kwake Abhidhoni mwanakomana waHireri, muPiratoni, wakatonga Israeri.
\v 14 Iye wakange ana vanakomana vana makumi mana, navazukuru vana makumi matatu, vaitasva vana vembongoro vana makumi manomwe; iye akatonga Israeri makore masere.
\v 15 Abhidhoni mwanakomana waHireri, muPiratoni, akafa, akavigwa paPiratoni, panyika yaEfuremu, panyika yamakomo yaVaAmareki.
