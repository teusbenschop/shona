\c 19
\s Zvinonyangadza zvakaitwa nevanhu veGibhiya
\p
\v 1 Zvino zvakaitika mumazuva iwawo pakwaiva kusina mambo pakati paIsraeri\x + 17.6.\x* kuti kwaiva neumwe muRevhi waigara semutorwa kumacheto egomo raEfuremu\x + Josh. 24.33.\x*; uyo wakazvitorera mukadzi murongo kubva kuBheti-Rehemu-Judha\x + 17.7.\x*.
\v 2 Zvino murongo wake wakamuitira ufeve, ndokubva kwaari kuenda kumba kwababa vake kuBheti-Rehemu-Judha, ndokuvako kwemazuva, mwedzi mina.
\v 3 Zvino murume wake wakasimuka ndokumutevera kunotaura kumoyo wake kuti amudzose; nejaya rake rinaye vane mbongoro mbiri. Iye ndokumupinza mumba mababa vake; baba vemusikana pavakamuona vakafara kusangana naye.
\v 4 Mukarahwa wake, baba vemusikana, vakamurivadza; iye ndokugara naye mazuva matatu; zvino vakadya, vakanwa, ndokurarapo.
\v 5 Zvino zvakaitika nezuva rechina kuti vakamuka mangwanani-ngwanani, iye ndokusimuka kuti aende; baba vemusikana ndokuti kumukwasha wavo: Simbisa moyo wako nechimedu chechingwa, uye shure kweizvi muchaenda.
\v 6 Naizvozvo vakagara ndokudya ndokunwa vari vaviri pamwe; baba vemusikana ndokuti kumurume: Ida hako urare usiku uye moyo wako ngaufare\x + 16.25. 19.9,22. 18.20. Rut. 3.7. 2 Sam. 13.28.\x*.
\v 7 Zvino murume wakasimuka kuti aende; asi mukarahwa wake wakamumanikidza; ndokurarapo zvekare\x + Gen.. 19.3.\x*.
\v 8 Zvino wakamuka mangwanani-ngwanani nezuva reshanu kuti aende; baba vemusikana ndokuti: Simbisa hako moyo wako; zvino vakarivara kusvika zuva rorereka; zvino vakadya vari vaviri\x + Gen.. 19.16. 43.10.\x*.
\p
\v 9 Murume paakasimuka kuti aende, iye nemurongo wake nejaya rake, mukarahwa wake baba vemusikana ndokuti kwaari: Tarira hako, zuva rovira, ava madekwani, rara hako usiku; tarira, zuva rarereka, rara pano, kuti moyo wako ufare, mugofumira mangwana parwendo rwenyu, uende kutende rako.
\v 10 Asi murume haana kuda kurara usiku \add ihwo\add*, asi wakasimuka ndokuenda, ndokusvika pakatarisana neJebhusi rinova Jerusarema. Zvino waiva nembongoro mbiri dzakaiswa zvigaro; nemurongo wake waiva naye\x + Josh. 15.63.\x*.
\v 11 \add Zvino\add* vava pedo neJebhusi, zuva raiva rovira kwazvo; jaya ndokuti kuna tenzi waro: Uyai henyu titsaukire kuguta iri reVaJebhusi, tirareko.
\v 12 Tenzi waro ndokuti kwariri: Handingatsaukiri kuguta revatorwa risiri revana vaIsraeri; asi tichapfuurira kuGibhiya\x + Josh. 18.28.\x*.
\v 13 Zvino wakati kujaya rake: Uya tigoswedera kune imwe yenzvimbo idzi, tigonorara paGibhiya kana paRama\x + Josh. 18.25.\x*.
\v 14 Zvino vakapfuura vakaenda, zuva ndokuvavirira pedo neGibhiya, raiva rekwaBhenjamini.
\v 15 Zvino vakatsaukirako kuti vapinde varare paGibhiya. Zvino apinda wakagara pasi mumugwagwa weguta; nokuti kwaiva kusina munhu wakavagamuchira mumba kuzorara\x + 19.18. Mat. 25.35,43. VaHeb. 13.2.\x*.
\p
\v 16 Zvino tarira, kwakasvika umwe mutana achibva kubasa rake kumunda madekwani. Murume uyu waibvawo pagomo raEfuremu, ndokugara semweni paGibhiya\x + 19.1.\x*; asi vanhu venzvimbo iyo vaiva VaBhenjamini\x + 19.14. 20.4.\x*.
\v 17 Wakati asimudza meso ake ndokuona munhu uyo, mufambi, mumugwagwa weguta; zvino mutana wakati: Unoendepi? Uye unobvepi?
\v 18 Zvino wakati kwaari: Tinopfuura tichibva Bheti-Rehemu-Judha, takananga kumacheto egomo raEfuremu; ndiko kwandinobva. Ndanga ndakaenda kuBheti-Rehemu-Judha, zvino ndinoenda kuimba yaJehovha; asi hakuna munhu wandigamuchira mumba\x + 18.31.\x*.
\v 19 Zvakadaro pane majanga nezvekudya zvembongoro dzedu, uye pane chingwa newaini zvangu nezvemurandakadzi wenyu nezvejaya rine varanda venyu\x + Gen.. 24.25,32.\x*; hakuna chinhu chinoshaikwa\x + 18.10.\x*.
\v 20 Zvino mutana wakati: Rugare ruve newe; koga kushaiwa kwako kwose ngakuve pamusoro pangu\x + Gen.. 43.23.\x*; koga usarara mumugwagwa\x + Gen.. 19.2.\x*.
\v 21 Zvino wakamuunza mumba make, ndokupa mbongoro \add zvekudya.\add* Zvino vakashambidza tsoka dzavo, ndokudya ndokunwa\x + Gen.. 43.24.\x*.
\p
\v 22 Vachiri kufadza moyo yavo, zvino tarira, varume veguta, vamwe vana vaBheriari\x + 20.5. Det. 13.13.\x*, vakakomba imba vachirova pasasa; ndokutaura kumutana mwene weimba vachiti: Budisa murume uyo wapinda mumba mako, kuti timuzive\x + Hos. 9.9. 10.9. Gen.. 19.5.\x*.
\v 23 Zvino murume mwene weimba wakabuda kwavari ndokuti kwavari: Kwete, hama dzangu, musaita henyu chakaipa, murume uyu zvaapinda mumba mangu\x + Gen.. 19.7.\x*; musaita upenzi uhu\x + 20.6. Gen.. 34.7. Det. 22.21. 2 Sam. 13.12. Josh. 7.15.\x*.
\v 24 Tarirai, mukunda wangu mhandara, nemurongo wake\x + Gen.. 19.8.\x*; regai ndivabudise, muvanyadzise\x + 20.5. Det. 21.14.\x*, mugovaitira zvakanaka pameso enyu; asi kumurume uyu musaita chinhu ichi cheupenzi\x + Gen.. 16.6.\x*.
\v 25 Asi varume havana kuda kumuteerera. Naizvozvo murume wakabata murongo wake ndoku\add mu\add*budisira kwavari. Zvino vakamuziva ndokumubhinya usiku hwose kusvika kwaedza\x + 1 Sam. 31.4.\x*. Zvino vakamurega aende mambakwedza.
\v 26 Zvino mukadzi wakauya pakuedza, ndokuwira pasi pamukova weimba yemunhu maiva naishe wake, kusvika kwachena\x + Map. 46.5.\x*.
\v 27 Zvino ishe wake wakamuka mangwanani, ndokuzarura masasa eimba, ndokubuda kuti aende nenzira yake; zvino tarira, mukadzi, murongo wake, wakawira pasi pamukova weimba, uye maoko ake ari pachikumbaridzo\x + Isa. 6.4.\x*.
\v 28 Zvino wakati kwaari: Simuka, tiende; asi hakuna wakapindura; zvino wakamukwidza pambongoro, murume ndokusimuka ndokuenda kunzvimbo yake\x + 20.5.\x*.
\p
\v 29 Paakasvika mumba make, wakatora banga, akambundikira murongo wake, ndokumutsemura pamwe nemapfupa ake kuita nhindi gumi nembiri, ndokumutumira kumiganhu yose yaIsraeri\x + 20.6. Rev. 1.6. 1 Sam. 11.7.\x*.
\v 30 Zvino zvakaitika kuti vose vakaona vakati: Hakuna kumboitika, hakuna kumboonekwa zvakadai, kubva pazuva rakakwira vana vaIsraeri kubva panyika yeEgipita kusvika zuva rino; imwi rangarirai izvozvo, panganai, mutaure\x + 20.7. Isa. 8.10. Zvir. 13.10.\x*.