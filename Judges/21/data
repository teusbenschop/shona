\c 21
\s Vana vaBhenjamini vanozvitorera vakadzi
\p
\v 1 Zvino varume vaIsraeri vaiva vapika paMizipa\x + 20.18. 20.1.\x* vachiti: Hakuna umwe wedu achapa mukunda wake kuna Bhenjamini kuti ave mukadzi.
\v 2 Vanhu ndokuuya paBheteri, ndokugarapo pamberi paMwari kusvika madekwani; ndokusimudza inzwi ravo ndokuchema misodzi nekuchema kukuru.
\v 3 Ndokuti: Jehovha Mwari waIsraeri, sei izvi zvaitika kwaIsraeri, kuti kuve nerudzi rumwe rwunoshaikwa kwaIsraeri\x + 20.31.\x*?
\v 4 Zvino zvakaitika chifume kuti vanhu vakamuka mangwanani ndokuvakapo aritari, ndokupa zvipo zvinopiswa nezvipo zvekuyananisa\x + 20.26. 2 Sam. 24.25.\x*.
\v 5 Zvino vana vaIsraeri vakati: Ndiani pakati pemadzinza ose aIsraeri asina kukwira pamwe neungano kuna Jehovha? Nokuti paiva nemhiko huru maererano neanorega kukwira kuna Jehovha kuMizipa, vachiti: Zvirokwazvo achaurawa\x + 5.23.\x*.
\v 6 Zvino vana vaIsraeri vakazvidemba pamusoro paBhenjamini hama yavo, ndokuti: Nhasi rumwe rudzi rwagurwa kubva kwaIsraeri.
\v 7 Tichavaitirei vakasara maererano nevakadzi? Nokuti isu takapika naJehovha kuti hatingavapi kubva pavakunda vedu kuti vave vakadzi.
\p
\v 8 Zvino vakati: Ndeupi pamadzinza aIsraeri asina kukwira kuna Jehovha kuMizipa? Zvino tarira, kwaiva kusina kuuya umwe kumusasa wakabva kuJabheshi-Giriyadhi kuuya kuungano\x + 1 Sam. 11.1. 31.11-13. 2 Sam. 2.4,5. 21.12. 1 Makor. 10.11.\x*.
\v 9 Nokuti vanhu vaiva vaverengwa, zvino tarira, paiva pasina ipapo munhu wekuvagari veJabheshi-Giriyadhi.
\v 10 Naizvozvo ungano yakatumirako varume veumhare kwazvo zvuru gumi nezviviri, ndokuvaraira vachiti: Endai munorova vagari veJabheshi-Giriyadhi nekwakapinza kwemunondo, pamwe nevakadzi nevanana\x + 21.5. 1 Sam. 11.7.\x*.
\v 11 Zvino ichi ndicho chinhu chamuchaita: Muchaparadza munhurume umwe neumwe nemunhukadzi umwe neumwe anoziva kurara nemurume\x + Num.. 31.17. Det. 7.2.\x*.
\v 12 Zvino vakawana pakati pevagari veJabheshi-Giriyadhi vasikana mhandara mazana mana, vasina kuziva murume nekurara kwemunhurume; ndokuvauisa kumusasa paShiro iri munyika yeKenani\x + 21.2. Josh. 18.1.\x*.
\v 13 Zvino ungano yose yakatuma \add nhume\add* ndokutaura kuvana vaBhenjamini vaiva padombo reRimoni, ndokuvaparidzira rugare\x + 20.47.\x*.
\v 14 Zvino vaBhenjamini vakadzoka nenguva iyoyo; zvino vakavapa vakadzi vavaiva vachengetedza vari vapenyu pavakadzi veJabheshi-Giriyadhi; asi zvakadaro havana kuvaringana\x + Num.. 11.22.\x*.
\v 15 Zvino vanhu vakazvidemba pamusoro paBhenjamini, nokuti Jehovha waiva aisa kuparadzana pamarudzi aIsraeri\x + 21.6.\x*.
\p
\v 16 Zvino vakuru veungano vakati: Tichaitirei vakasara maererano nevakadzi, vakadzi zvavaparadzwa kwaBhenjamini\x + 21.7.\x*?
\v 17 Vakati: Kunofanira kuva nenhaka yevakapukunyuka vekwaBhenjamini, kuti kurege kutsvairwa rudzi kubva kwaIsraeri.
\v 18 Asi isu hatigoni kuvapa vakadzi kubva pavakunda vedu, nokuti vana vaIsraeri vapika vachiti: Ngaatukwe anopa Bhenjamini mukadzi\x + 21.1. 11.35.\x*.
\p
\v 19 Zvino vakati: Tarirai, kune mutambo waJehovha gore negore paShiro iri kumaodzanyemba kweBheteri\x + 20.31.\x*, kunobuda nezuva kwemugwagwa\x + 20.31.\x* unokwira kubva Bheteri\x + 20.31.\x* kuenda kuShekemu\x + Josh. 17.7.\x*, uye kuchamhembe kweRebhona.
\v 20 Naizvozvo vakaraira vana vaBhenjamini vachiti: Endai munovandira muminda yemizambiringa;
\v 21 muone, uye tarirai, kana vakunda veShiro vachibuda kuzotamba pamitambo, zvino muchabuda paminda yemizambiringa, mugozvibatira murume umwe neumwe mukadzi wake kubva pavakunda veShiro, mugoenda kunyika yaBhenjamini\x + 11.34. Eki. 15.20. 1 Sam. 18.6. 21.11. 29.5. Jer. 31.13.\x*.
\v 22 Zvino kuchati kana madzibaba avo kana hama dzavo vachiuya kumhan'ara kwatiri, tichati kwavari: Tiitirei nyasha nekuda kwavo nokuti hatina kuvatorera umwe neumwe mukadzi wake pahondo, nokuti imwi hamuna kuvapa ivo nenguva ino \add kuti\add* muve nemhosva.
\v 23 Zvino vana vaBhenjamini vakaita saizvozvo, ndokutora vakadzi zvichienderana neuwandu hwavo kubva pavatambi vavaiva vatora nechisimba, ndokuenda, ndokudzokera kunhaka yavo, zvino vakavaka maguta ndokugara maari\x + 20.48.\x*.
\v 24 Zvino vana vaIsraeri vakapararira kubvapo nenguva iyo, umwe neumwe kuenda kudzinza rake nekumhuri yake; ndokubuda kubvapo, umwe neumwe kuenda kunhaka yake.
\p
\v 25 Mumazuva iwawo kwaiva kusina mambo kwaIsraeri. Munhu umwe neumwe waiita zvaiva zvakanaka pameso ake\x + 17.6.\x*.