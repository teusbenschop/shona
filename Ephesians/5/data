\c 5
\s Kusiya mabasa enyama nekugara muchiedza
\p
\v 1 Naizvozvo ivai vateveri vaMwari savana vanodikamwa;
\v 2 uye fambai murudo, Kristu sezvaakatidawo, akazvipa nokuda kwedu, kuti chipo nechibayiro kunaMwari kuva hwema hwunonhuhwira.
\v 3 Asi vupombwe netsvina yose kana kuchiva ngazvirege kurehwa pakati penyu, sezvinofanira vatsvene;
\v 4 neunzenza, nokutaura koupenzi, kana kunemera, izvo zvisina kufanira; asi zvirinani kuvonga.
\v 5 Nokuti izvi munoziva kuti hakune mhombwe, kana munhu unetsvina, kana unochiva, ndiye munamati wezvifananidzo, ungava nenhaka muushe hwaKristu nohwaMwari.
\v 6 Ngakurege kuva nomunhu unokunyengerai namashoko asina maturo; nokuti nemhaka yezvinhu izvi kutsamwa kwaMwari kunovuya pamusoro pavanakomana vokusateerera.
\v 7 Naizvozvo regai kugoverana navo;
\v 8 nokuti maiva rima, asi zvino muri chiedza munaShe; fambai savana vechiedza.
\v 9 (Nokuti chibereko chemweya chiri mukunaka kose, nokururama, nechokwadi),
\v 10 muchiidza kuti ndezvipi zvinofadza Ishe.
\v 11 Regai kuyanana namabasa erima asi nezvibereko, asi zvirinani kuti muraire;
\v 12 nokuti izvo, zvinoitwa navo pakavanda, zvinonyadza kana zvichirebwa.
\v 13 Asi zvinhu zvose, kana zvarairwa, zvinoratidzwa nechiedza; nokuti zvose, zvinoratidzwa, chava chiedza.
\v 14 Saka iye unoti: Muka iwe uvete, muka kuvakafa, Kristu uchakuvhenekera.
\v 15 Naizvozvo chenjerai kwazvo pakufamba kwenyu, kuti murege kufamba savasina kuchenjera asi savakachenjera;
\v 16 mungwarire nguva yenyu, nokuti mazuva akaipa.
\v 17 Saka musava mapenzi, asi muzive kuda kwaShe.
\v 18 Regai kubatwa newaini, nokuti ndipo pano kusazvidzora, asi muzadzwe noMweya;
\v 19 mutaurirane pakati penyu namapisarema, nenziyo, nezviimbo zvoMweya, muimbire, muridzire Ishe mumoyo yenyu;
\v 20 muchivonga Mwari, Baba, nguva dzose pamusoro pezvinhu zvose, muzita raShe wedu, Jesu Kristu;
\v 21 muchizviisa mumwe pasi pomumwe, muchitya Mwari.
\s VaKristu mumba mavo
\p
\v 22 imwi vakadzi, muzviise pasi pavarume venyu chaivo, sezvamunoita kunaShe.
\v 23 Nokuti murume musoro womukadzi, saKristuvo musoro wekereke; iye amene ndiye muponesi womuviri.
\v 24 Asi kereke sezvairi pasi paKristu, vakadzi ngavadaro pazvinhu zvose kuvarume vavo.
\v 25 imwi varume, idai vakadzi venyu, Kristu sezvaakadavo kereke, akazvipa nokuda kwayo;
\v 26 kuti aiite tsvene achiinatsa nokushambidza kwemvura pashoko,
\v 27 kuti azviisire pamberi pake kereke, inobwinya, isinegwapa, kana kuwonyana, kana chinhu chakadai; asi ive tsvene, isinemhosva.
\v 28 Saizvozvovo varume vanofanira kuda vakadzi vavo semiviri yavo. Unoda mukadzi wake, unozvida;
\v 29 nokuti hakuno munhu wakatongovenga nyama yake; asi unoipa zvokudya nokuichengeta, Kristu sezvaanoitira kereke;
\v 30 nokuti isu tiri mitezo yomuviri wake, yenyama yake neyamafupa ake.
\v 31 Naizvozvo munhu uchasiya baba vake namai vake, anamatire mukadzi wake; ivavo vaviri vachava nyama imwe.
\v 32 Chakavanzika ichi, chikuru, asi ndinotaura zvaKristu nezvekereke.
\v 33 Asi imivo, mumwe nomumwe ngaade mukadzi wake sezvaanozvida iye; nomukadzi ngaatye murume wake.
