\c 1
\s Kwaziso
\p
\v 1 Pauro, muapositori waJesu Kristu nekuda kwaMwari, kuvatsvene vari paEfeso, nekune vakatendeka muna Kristu Jesu:
\v 2 Nyasha kwamuri, nerugare runobva kuna Mwari Baba vedu, naIshe Jesu Kristu.
\s Mikomborero iri muna Jesu Kristu, musoro wekereke
\p
\v 3 Ngaarumbidzwe Mwari naBaba vaShe wedu Jesu Kristu, wakatiropafadza neropafadzo yose yeMweya pazvinhu zvekudenga muna Kristu,
\v 4 sezvaakatisarudza maari pasati pava nekuvambwa kwenyika, kuti tive vatsvene vasingamhuriki pamberi pake murudo;
\v 5 agara atitemera mukuitwa vana naJesu Kristu kwaari, sezvaakafadzwa pakuda kwake,
\v 6 kuve kurumbidzwa kwenyasha dzake, nadzo wakatiita kuti tigamuchirwe muMudikamwa;
\v 7 maari matine dzikunuro kubudikidza neropa rake, \add iko\add* kangamwiro yekudarika, zvichienderana nefuma yenyasha dzake;
\v 8 madziri wakawanza kwatiri mukuchenjera kose neungwaru;
\v 9 azivisa kwatiri chakavanzika chekuda kwake, sekushuva kwake kwakanaka kwaakazvipira maari pachake;
\v 10 kuti pakuitika kwekuzara kwenguva, aunganidze pamwe zvinhu zvose muna Kristu, zvose zviri kumatenga nezviri panyika maari.
\v 11 muna iye matakawanawo nhaka, yatakagara tatemerwa nezviga zvaiye unoita zvinhu zvose nezano rechido chake;
\v 12 kuti tive verumbidzo yekubwinya kwake, \add isu\add* takavimba kare kuna Kristu;
\v 13 muna iye imwiwo manzwa shoko rechokwadi, evhangeri yeruponeso rwenyu; muna iyewo matenda kwaari makapiwa mucherechedzo weMweya Mutsvene wechivimbiso,
\v 14 uri rubatso rwenhaka yedu, parudzikunuro rwezvakawanikwa, kurumbidzo yekubwinya kwake.
\v 15 Naizvozvo iniwo, ndakati ndanzwa zverutendo rwenyu muna Ishe Jesu, nerudo kuvatsvene vose,
\v 16 handiregi kukuvongerai, ndichikutaurai paminyengetero yangu;
\v 17 kuti Mwari waShe wedu Jesu Kristu, Baba vekubwinya, akupei mweya wekuchenjera nekuzarurirwa paruzivo rwepamusoro pake;
\v 18 meso efungwa dzenyu avhenekerwa kuti muzive kuti tariro yekudana kwake chii, uye fuma yekubwinya kwenhaka yake pavatsvene chii?
\v 19 Nekuti ukuru hwakapfuvurisa hwesimba rake kwatiri isu tinotenda chii, maererano nekubata kwesimba rake guru,
\v 20 raakashandisa muna Kristu paakamumutsa kuvakafa, noku\add mu\add*garisa kuruoko rwake rworudyi \add panzvimbo \add*dzekumatenga,
\v 21 kumusoro-soro kweutongi hwose, nesimba, neukuru, neushe, nezita roga roga rinorehwa, kwete kwenguva ino chete, asi kune inozouyawo;
\v 22 akaisa zvose pasi petsoka dzake, akamupa utungamiriri pamusoro pezvose kukereke,
\v 23 ndiwo muviri wake, kuzara kwaiye unozadzisa zvose mune zvose.
