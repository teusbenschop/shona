\c 1
\s Kutongwa kwamarudzi naJehovha
\p
\v 1 Mashoko aAmosi, waiva umwe wavafudzi veTekowa, aakaona pamusoro paIsraeri namazuva aUziya mambo waJudha, uye namazuva aJerobhoamu mwanakomana waJoashi mambo waIsraeri, makore maviri achigere okusvika kokudengenyeka kwenyika.
\v 2 Akati: Jehovha uchaomba ari paZiyoni, achanzwisa izwi rake ari paJerusarema; mafuro avafudzi achachema, musoro weKarimeri uchaoma.
\v 3 Zvanzi naJehovha: Nemhaka yokuti Dhamasiko vakadarika katatu, zvimwe kana, handingadzori kurohwa kwavo; nokuti vakapura Giriyadhi nemipuro yamatare.
\v 4 Asi ndichatuma moto mumba maHazaeri, uchapedza dzimba dzohushe dzaBheni-Hadhadhi.
\v 5 Ndichavhuna chihuri cheDhamasiko, nokuparadza vagere mumupata weAvheni nowakabata tsvimbo youshe paBhetiedheni; vanhu veSiriya vachatapirwa Kiri, ndizvo zvinotaura Jehovha.
\p
\v 6 Zvanzi naJehovha: Nemhaka yokuti Gaza vakadarika katatu, zvimwe kana, handingadzori kurohwa kwazvo; nokuti vakatapa rudzi rwese, kundovaisa kuna Edhomu.
\v 7 Asi ndichatuma moto kurusvingo rweGaza, uchapedza dzimba dzaro dzoushe.
\v 8 Ndichaparadza vagere Ashidhodhi nowakabata tsvimbo youshe paAshikeroni; ndichatambanudzira ruoko rwangu kurwa naEkironi; vakasara vaVaFirisitia vachaparadzwa, ndizvo zvinotaura Jehovha.
\p
\v 9 Zvanzi naJehovha: Nemhaka yokuti Tire vakadarika katatu, zvimwe kana, handingadzori kurohwa kwavo; nokuti vakaisa rudzi rwese kuna Edhomu vakasarangarira sungano yohukama hwavo.
\v 10 Asi ndichatuma moto kurusvingo rweTire, uchapedza dzimba dzaro dzoushe.
\p
\v 11 Zvanzi naJehovha: Nemhaka yokuti Edhomu vakadarika, katatu, zvimwe kana, handingadzori kurohwa kwavo; nokuti vakateverera munin'ina wavo nomunondo, vakarasi a tsitsi dzese, kutsamwa kwake kukaramba kuchingobvambura, akaramba ane hasha nokusingaperi.
\v 12 Asi ndichatuma moto paTemani, uchapedza dzimba dzoushe dzeBhozira.
\p
\v 13 Zvanzi naJehovha: Nemhaka yokuti vanhu VaAmoni vakadarika katatu, zvimwe kana, handingadzori kurohwa kwavo; nokuti vakatumbura vakadzi vakange vane mimba veGiriyadhi, kuti vakurise muganhu wavo.
\v 14 Asi ndichabatidza moto parusvingo rweRabha, uchapedza dzimba dzaro dzoushe, vachidanidzira nezuva rokurwa, nedutu guru remhepo nezuva rechamupupuri;
\v 15 mambo wavo achatapwa, iye pamwe chete namachinda ake, ndizvo zvinotaura Jehovha.