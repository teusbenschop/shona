\c 4
\s VaIsraeri vanonyeverwa naJehovha
\p
\v 1 Inzwai shoko iri, imwi mhou dzeBhashani, dziri mugomo reSamaria, imwi munomanikidza varombo, munopwanya vanoshaiwa, munoti kumadzishe enyu: Uyai nezvokunwa timwe.
\v 2 Ishe Jehovha akapika noutsvene hwake, achiti: Tarirai, mazuva achauya pamusoro penyu, avachakukwevai nezvikokovonho, uye vakasara venyu nezviredzo zvehove.
\v 3 Muchabuda napakakoromoka, umwe neumwe paakatarisana napo; mucharasirwa Harimoni, ndizvo zvinotaura Jehovha.
\p
\v 4 Uyai Bheteri, mudarike; uyai Girigari, muwedzere kudarika; uyai nezvibairo zvenyu mangwanani ese, uye zvegumi zvenyu pazuva rimwe nerimwe retatu;
\v 5 uyai nechibairo chokuvonga chezvakaviriswa, muraire zvipiriso zvomwoyo, muzviparidze; nokuti ndizvo zvinokufadzai, imwi vana vaIsraeri, ndizvo zvinotaura Jehovha.
\p
\v 6 Ndakakupaiwo meno akachena pamaguta enyu ese, nokushaiwa zvokudya panzvimbo dzenyu dzese; kunyange zvakadaro hamuna kudzokera kwandiri, ndizvo zvinotaura Jehovha.
\v 7 Ndakakunyimawo mvura, kukohwa kuchigere mwedzi mitatu; pane rimwe guta; imwe nzvimbo ikanaisirwa mvura, nzvimbo isina kunaisirwa mvura ikaoma.
\v 8 Naizvozvo vanhu vamaguta maviri kana matatu vakadzungairira kune rimwe guta kundonwa mvura, vakasagungwa; kunyange zvakadaro hamuna kudzokera kwandiri, ndizvo zvinotaura Jehovha.
\p
\v 9 Ndakakurovai nenyunje nokuvhuvha; muteteni wakapedza minda yenyu mizhinji, neminda yenyu yemizambiringa, nemionde yenyu, nemiorivhi yenyu; kunyange zvakadaro hamuna kudzokera kwandiri, ndizvo zvinotaura Jehovha.
\v 10 Ndakatuma pakati penyu hosha yakaipa sezvakaitwa Egipita; majaya enyu ndakaauraya nomunondo, ndikatapa mabhiza enyu; ndakasvitsa kunhuhwa kwemisasa yenyu imo mumhino dzenyu; kunyange zvakadaro hamuna kudzokera kwandiri, ndizvo zvinotaura Jehovha.
\p
\v 11 Ndakaparadza maguta pakati penyu, Mwari sezvaakaparadza Sodhoma neGomora, imwi mukaita sechitsiga chakabvutwa pamoto; kunyange zvakadaro hamuna kudzokera kwandiri, ndizvo zvinotaura Jehovha.
\v 12 Saka ndichakuitirai izvi, imwi Israeri; zvino zvandichakuitirai izvi, zvigadzirei kusongana naMwari wenyu, imwi Israeri.
\p
\v 13 Nokuti tarirai, iye, anoumba makomo, anosika mhepo, anozivisa munhu zviri mumurangariro wake, anoshandura mangwanani rikava rima, anotsika panzvimbo dzenyika dzakakwirira, Jehovha Mwari wehondo, ndiro zita rake.
