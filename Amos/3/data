\c 3
\s Kutongwa kwaIsraeri
\p
\v 1 Inzwai shoko iri rakataurwa naJehovha pamusoro penyu, imwi vana vaIsraeri, pamusoro porudzi rwese rwandakabudisa panyika yeEgipita, ndichiti:
\v 2 Ndimi mega vandakaziva pakati pamarudzi ese enyika; naizvozvo ndichakurovai pamusoro pezvakaipa zvenyu zvese.
\v 3 Ko vaviri vangafamba pamwe chete vasina kusangana here?
\v 4 Ko shumba ingaomba mudondo isina chayakaruma here? Ko shumba diki ingarira mubako rayo isina chayakabata here?
\v 5 Ko shiri ingawira pasi mumusungo paisina kudzikirwa rugombe here? Ko musungo ungaurukira kumusoro usina chawakabata here?
\v 6 Ko hwamanda ingaridzwa muguta, vanhu vakasatya here? Ko guta ringawirwa nezvakaipa, Jehovha asina kuzviita here?
\v 7 Zvirokwazvo, Ishe Jehovha haangaiti chinhu, asina kumbozivisa varanda vake vaporofita zvakavanzika zvake.
\v 8 Shumba yaomba; ndiani angarega kutya? Ishe Jehovha akataura; ndiani angarega kuporofita?
\p
\v 9 Paridzirai mudzimba dzoushe paAshidhodhi, nomudzimba dzoushe munyika yeEgipita, muti: Unganai pamakomo eSamaria muone bope guru riripo nokumanikidzwa kuri mukati maro.
\v 10 Nokuti havazivi kuita zvakarurama ndizvo, zvinotaura Jehovha ivo vanounganidza kumanikidza nokupamba mudzimba dzavo dzoushe.
\p
\v 11 Naizvozvo zvanzi naIshe Jehovha: Muvengi aripo, pese-pese panyika; iye achakubvisira simba rako, uye dzimba dzako dzeushe dzichapambiwa.
\v 12 Zvanzi naJehovha: Mufudzi sezvaanobvuta pamuromo weshumba makumbo maviri kana chipande chenzeve, saizvozvo vana vaIsraeri vachabvutwawo, ivo vagere Samaria pamucheto weuvato, uye pamitsamiro yemicheka yesiriki yemubhedha.
\p
\v 13 Inzwa, mupupurire imba yaJakove, ndizvo zvinotaura Ishe Jehovha, Mwari wehondo.
\v 14 Nokuti nezuva randicharova Israeri pamusoro pokudarika kwavo, ndicharovawo maaritari eBheteri; nyanga dzearitari dzichagurwa nokuwira pasi.
\v 15 Ndichaputsa dzimba dzechando pamwe chete nedzimba dzezhizha; dzimba dzenyanga dzenzou dzichaparadzwa, uye dzimba huru dzichapera, ndizvo zvinotaura Jehovha.
