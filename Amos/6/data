\c 6
\s Kuparadzwa kwaIsraeri
\p
\v 1 Nhamo kune vakagarika paZiyoni, uye vanovimba pagomo reSamariya, vakasarudzwa vekutanga pamarudzi, kunoenda kwavari veimba yaIsraeri!
\v 2 Pfuurirai kuKarine mugoona, uye kubva ipapo endai kuHamati guru, mugoburukira kuGati reVaFirisitia. Vari nani here pane umambo uzhinji uhu? Kana muganhu wavo wakakura kupfuura muganhu wenyu here?
\v 3 Imwi munoisa kure zuva rakaipa, nekuswededza chigaro chemhirizhonga.
\v 4 Varere pamusoro pemibhedha yenyanga dzenzou, vanozvizamura pamusoro penhovo dzavo, nekudya makwayana kubva paboka, nemhuru kubva mukati mechirugu.
\v 5 Vanoimba zvinoenderana nembira, munozvigadzirira midziyo yekuridzisa saDhavhidhi.
\v 6 Vanonwa waini nemundiro hofu zhinji, nekuzvizodza nezvizoro zvakaisvonaka, asi havarwadziwi nekuparara kwaJosefa.
\v 7 Naizvozvo ikozvino vachatapwa pakati pevekutanga vanoenda muutapwa, uye mabiko evanozvizamura achapera.
\p
\v 8 Ishe Jehovha wakapika naiye amene, anoreva Jehovha, Mwari wehondo: Ndinosema kuzvikudza kwaJakove, nekuvenga mizinda yake; naizvozvo ndichapa guta nekuzara kwaro ku\add vavengi\add*.
\p
\v 9 Zvino zvichaitika, kana kukasara varume gumi muimba imwe, kuti vachafa.
\v 10 Uye sekuru vemunhu vachamukwidza, neanomupisa, kubudisa mapfupa mumba, uye achati kune ari pamativi eimba: Kune achinewe here? Zvino iye achati: Kwete. Ipapo iye achati: Nyarara, nokuti ha\add ti\add*ngarevi zita raJehovha.
\p
\v 11 Nokuti tarirai, Jehovha anoraira, uye acharova imba huru kuita mafufu, neimba diki kuita mitswe.
\v 12 Mabhiza angamhanya paruware here? \add Pa\add*ngarimwa nemombe here? Nokuti makashandura mutongo kuita nduru, nechibereko chekururama kuita gavakava.
\v 13 Imwi munofarira chinhu chisina maturo; munoti: Hatina kuzvitorera nyanga nesimba redu here?
\v 14 Nokuti tarirai, ndichakumutsirai rudzi, imwi imba yaIsraeri, anoreva Jehovha, Mwari wehondo; rwuchakutambudzai kubva pakupinda paHamati kusvika kurukova rwerenje.