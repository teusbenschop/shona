\c 8
\s Amosi anoratidzwa tswanda ine zvibereko
\p
\v 1 Hezvi zvandakaratidzwa naIshe Jehovha, tarirai, tswanda inezvibereko zvezhizha.
\v 2 Akati: Amosi, unooneiko? Ini ndikati: Tswanda inezvibereko zvezhizha. Zvino Jehovha akati kwandiri: Kuguma kwasvikira vanhu vangu VaIsraeri, handichatongovadarikizve.
\v 3 Nziyo dzetemberi dzichashanduka kuungudza nezuva iro, ndizvo zvinotaura Ishe Jehovha; zvitunha zvichavapo zvizhinji, vachazvikandira kunze kwese vanyerere.
\p
\v 4 Inzwai chinhu ichi, iyemi, munoda kumedza vanoshaiwa, nokuparadza varombo venyika,
\v 5 muchiti: Kugara kwemwedzi kuchapfuura riniko, kuti titengese zviyo? Uye sabata, kuti tizarure matura egorosi? Tichatapudza efa, nokukurisa shekeri, tichinyengera nezviyero zvinonyengera;
\v 6 kuti titenge varombo nesirivha, navanoshaiwa tichipiwa shangu mbiri, tichitengesa makoto ezviyo?
\v 7 Jehovha akapika noukuru hwaJakove, achiti: Zvirokwazvo, handingatongokanganwi rimwe ramabasa avo nokusingaperi.
\v 8 Ko nyika haingadederi pamusoro pechinhu ichi, umwe neumwe agerepo haangachemi here? Zvirokwazvo, ichakwira yese soRwizi, ichatutuma ndokudererazve, soRwizi, rweEgipita.
\v 9 Zvino nezuva iro ndizvo zvinotaura Ishe Jehovha ndichavirisa zuva masikati makuru, ndichaisa rima panyika achiri masikati.
\v 10 Ndichashandura mitambo yenyu kuve kuchema, nenziyo dzenyu dzese kuve kurira kokuchema; ndichafukidza zviuno zvese masaga, nokuita misoro yese mhazha; ndichazviita sapanochemwa mwanakomana akazvarwa ari mumwechete, nokuguma kwazvo sezuva rakaipa kwazvo.
\p
\v 11 Tarirai, mazuva anouya ndizvo zvinotaura Ishe Jehovha andichatuma nzara panyika, isati iri nzara yezvokudya, kana nyota yemvura, asi yokunzwa mashoko aJehovha.
\v 12 Vachadzungaira vachibva kugungwa vachienda kugungwa, vachibva kumaodzanyemba vachienda mabvazuva; vachamhanya pese-pese vachitsvaka shoko raJehovha, asi havangariwani.
\v 13 Nezuva iro mhandara dzakanaka namajaya vachaziya nenyota.
\v 14 Vanopika vezviwi zveSamaria, vachiti: Namwari wako mupenyu, iwe Dhani; uye, nenzira yeBheeri-Shebha mhenyu, ivo vachawira pasi, vakasazomukazve.
