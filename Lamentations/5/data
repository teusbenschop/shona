\c 5
\s Munyengetero wekukumbira ngoni
\p
\v 1 Rangarirai Jehovha, zvakatiwira; tarirai, muone kushoorwa kwedu.
\v 2 Nhaka yedu yashandurirwa kuvatorwa, nedzimba dzedu kuvaeni.
\v 3 Tiri nherera nevasina baba; vana amai vedu vakaita sechirikadzi.
\v 4 Takanwa mvura yedu nemari; huni dzedu dzinouya nemutengo.
\v 5 Tinodzingirirwa pamitsipa yedu; taneta hatina zororo.
\v 6 Takapa ruoko rwedu \add ku\add*VaEgipita, \add neku\add*VaAsiriya, kuti tigutswe nezvekudya.
\v 7 Madzibaba edu akatadza, havachipo; isu takatakura zvitadzo zvavo.
\v 8 Varanda vanotitonga, hapana naonunura kubva muruoko rwavo.
\v 9 Tinowana chingwa chedu nenjodzi yeupenyu hwedu, nekuda kwemunondo werenje.
\v 10 Ganda redu rakasviba sechoto nekuda kwekupisa kukuru kwenzara.
\v 11 Vakachinyira vakadzi paZiyoni, nemhandara pamaguta aJudha.
\v 12 Machinda akasungirirwa neruoko rwavo, zviso zvevakuru hazvina kuremekedzwa.
\v 13 Majaya akatakura guyo, vana ndokugumburwa pasi pehuni.
\v 14 Vakuru vakapera pasuwo, \add ne\add*majaya pakuimba kwavo.
\v 15 Mufaro wemoyo wedu waguma; kutamba kwedu kwashandurwa kuva kuchema.
\v 16 Korona yawa yemisoro yedu; nhamo kwatiri nokuti takatadza!
\v 17 Nekuda kweizvi moyo yedu yapera simba, nekuda kwezvinhu izvi, meso edu asvibirirwa.
\v 18 Nekuda kwegomo reZiyoni rava dongo; makava anofamba pamusoro paro.
\v 19 Imwi Jehovha muripo nekusingaperi; chigaro chenyu choushe chinoba kuzera kusvika kuzera.
\v 20 Munotikanganwirei nekusingaperi, muchitirasa pakureba kwemazuva?
\v 21 Tidzoserei kwamuri, Jehovha, zvino tichadzoka; vandudzai mazuva edu \add ave\add* sakare.
\v 22 Asi makatirasa zvirokwazvo; makatitsamwira zvikuru.
