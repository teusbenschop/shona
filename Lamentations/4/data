\c 4
\s Kutambudzika kwavanhu nokuda kwezvivi
\p
\v 1 Haiwa, goridhe rasvibirira sei! Goridhe rakaisvo-naka rashanduka sei! Mabwe enzvimbo tsvene adururwa pamisoro yenzira imwe neimwe yemumusha.
\v 2 Vanakomana vanokosha veZiyoni vanofananidzwa negoridhe rakaisvo-naka, haiwa vakanzi zvirongo zvevhu sei, basa remaoko emuumbi!
\p
\v 3 Kunyange makava anobudisa zamu, anoyamwisa vana vawo; mukunda wevanhu vangu wava neutsinye semhou murenje.
\v 4 Rurimi rwemwana anoyanwa rwunonamatira kumatadza nekuda kwenyota; vanana vanokumbira chingwa, hakuna anovamedurira.
\p
\v 5 Avo vaisidya zvinozipa, vava vakasiiwa munzira dzemumusha; vairerwa nezveruvara rushava vombundikira maturunhuru.
\v 6 Nokuti chitadzo chemukunda wevanhu vangu chinopfuura chivi cheSodhoma rakaparadzwa kamwe-kamwe kusina maoko akarishonyorora.
\p
\v 7 VaNazari varo vakachena kupfuura magada echando, vakachena kupfuura mukaka, vaiva vakatsvuka pamuviri kupfuura makorari, chimiro chavo chaiva sesafire.
\v 8 Kuonekwa kwavo kwakasviba kupfuura mazimbe, havazikanwi munzira dzemumusha; ganda ravo rinonamatira mapfupa avo, rasvava, rava sedanda.
\p
\v 9 Vakaurawa nemunondo vari nani pane vakaurawa nenzara; nokuti vanoonda vachibaiwa nekushaya zvibereko zvemunda.
\v 10 Maoko evakadzi vanetsitsi akabika vana vavo, vakava zvekudya kwavari, pakuparadzwa kwemukunda wevanhu vangu.
\p
\v 11 Jehovha wakazadzisa kutsamwa kwake, wakadurura kupfuta kwekutsamwa kwake, uye wakabatidza moto muZiyoni, iwo ndokupedza nheyo dzaro.
\v 12 Madzimambo enyika nevagari venyika vese havaizaibvuma kuti mudzivisi nemuvengi vangadai vakapinda mumasuwo eJerusarema.
\p
\v 13 Zvakadaro nekuda kwezvivi zvevaporofita varo nezvitadzo zvevapristi varo, kuti vakateura ropa revakarurama mukati maro.
\v 14 Vakadzungaira \add se\add*mapofu munzira dzemumusha, vakasvibiswa neropa, pasina \add a\add*nogona kubata nguvo dzavo.
\p
\v 15 Vakadanidzira kwavari \add vachiti\add*: Ibvai, \add raka\add*sviba! Ibvai, ibvai, regai kubata! Pavakatiza nekudzungaira, vakati pakati pemarudzi: Havangazogarizve pano sevatorwa.
\v 16 Kutsamwa kwaJehovha kwakavaparadzira; haachavi nehanya navo; havana kuremekedza vapristi, havana kuva nenyasha kuvakuru.
\p
\v 17 Meso edu anongopera nazvino achitarira rubatsiro rwedu pasina; pakutarira kwedu takatarira rudzi rusingagoni kutiponesa.
\v 18 Vanoronda matsimba edu kuti tisafamba munzira dzedu dzemumusha, kuguma kwedu kwaswedera, mazuva edu azadziswa, nokuti kuguma kwedu kwasvika.
\p
\v 19 Vadzingiriri vedu vanomhanyisa kupfuura makondo ematenga, vakadzingirirana nesu pamusoro pemakomo, vakativandira murenje.
\v 20 Mweya wemhino dzedu, muzodzwa waJehovha, wakabatwa mumakomba avo; iye watakati: Pasi pemumvuri wake tichararama pakati pemarudzi.
\p
\v 21 Farisisa, uve nemufaro, iwe mukunda weEdhomu, ugere munyika yeUzi; mukombe uchapfuurira kwauri, uchadhakwa ukazvifukura.
\v 22 Uipi hwako hwapera, mukunda weZiyoni; haachazokutapizve; achashanyira uipi hwako, mukunda weEdhomu; achafukura zvivi zvako.
