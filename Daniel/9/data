\c 9
\s Munyengetero waDhaniyeri
\p
\v 1 Zvino negore rokutanga raDhariyasi mwanakomana waAhasuerosi, worudzi rwavaMedhi, akange aitwa mambo woushe hweVaKaradhiya.
\v 2 Negore rokutanga rokubata kwake ushe, ini Dhaniyeri ndakanzwisisa mumabhuku kuti makore mangani akange audzwa muporofita Jeremiya neshoko raJehovha kusvikira pakupera kokuparadzwa kweJerusarema, kuti aiva makore makumi manomwe.
\p
\v 3 Ndikarinzira chiso changu kuna Ishe Mwari, ndikamutsvaka nokunyengetera nokukumbira, nokutsanya, ndakapfeka masaga ndikazvidira madota.
\v 4 Ndikanyengetera kuna Jehovha Mwari wangu, ndikareurura zvivi, ndikati: Aiwa, Ishe, Mwari mukuru anotyisa, anosimbisa sungano yake nenyasha dzake kuna vanomuda, vanochengeta mirairo yake,
\v 5 takatadza, takaita zvisakarurama nezvakashata, takakumukirai, tikatsauka pazviga zvenyu nezvamakarayira;
\v 6 hatina kuteererawo varanda venyu vaporofita, vakataura nezita renyu kuna madzimambo edu, namachinda edu, namadzibaba edu nokuvanhu vese venyika.
\v 7 Aiwa, Ishe, kururama kuri kwamuri, asi kwatiri isu kunyara kwezviso zvedu, sapazuva ranhasi; kuvanhu vaJudha, nokuna vagere Jerusarema, nokuVaIsraeri vese, vari pedo navari kure, panyika dzese kwamakavadzingira, nemhaka yokudarika kwavakakudarikirai imi.
\v 8 Aiwa, Ishe, kunyara kwezviso kuri kwatiri isu, kumadzimambo edu, namachinda edu, namadzibaba edu, nokuti takakutadzirai.
\v 9 Kuna Ishe Mwari wedu ndiko kune nyasha nokukanganwira, kunyange takamumukira;
\v 10 uye hatina kuteerera izwi raJehovha Mwari wedu, kuti tifambe nemirairo yake yaakaisa pamberi pedu navaranda vake vaporofita.
\v 11 Zvirokwazvo VaIsraeri vese vakadarika murairo wenyu, vachitsauka, kuti varege kuteerera izwi renyu; nemhaka iyo kutuka kwenyu kwakadururirwa pamusoro pedu, nokupika kwakanyorwa mumurairo waMozisi muranda waMwari; nokuti takamutadzira.
\v 12 Akasimbisa mashoko ake aakatitaurira isu navatongi vedu vaititonga, achiuisa pamusoro pedu chinhu chikuru chakaipa; nokuti pasi pedenga rese hakuna kumboitwa chinhu chakadai chakaitirwa Jerusarema.
\v 13 Sezvazvakanyorwa pamurairo waMozisi, zvakaipa izvi zvese zvakatiwira; kunyange zvakadaro hatina kukumbira tsitsi kuna Jehovha Mwari wedu, kuti titsauke pazvakaipa zvedu nokungwarira chokwadi chenyu.
\v 14 Naizvozvo Jehovha akarindira zvakaipa, akazviuisa pamusoro pedu; nokuti Jehovha Mwari wedu akarurama pamabasa ake ese aanoita, asi isu hatina kuteerera izwi rake.
\v 15 Zvino imwi Ishe Mwari wedu, makabudisa vanhu venyu panyika yeEgipita noruoko rune simba, mukazviwanira mukurumbira, kusvikira pazuva ranhasi; takatadza, takaita zvakashata.
\p
\v 16 Aiwa Ishe, nokuda kokururama kwenyu kwese, ndinokunyengeterai kuti kutsamwa kwenyu nehasha dzenyu zvidzorwe paguta renyu reJerusarema, iro gomo renyu dzvene; nemhaka yezvivi zvedu, uye nemhaka yezvakaipa zvamadzibaba edu, Jerusarema navanhu venyu vakaitwa chinhu chinoshoorwa pakati pavese vanotipoteredza.
\v 17 Naizvozvo zvino, imwi Mwari wedu, inzwai kunyengetera komuranda wenyu, nezvaanokumbira, muvhenekera nechiso chenyu panzvimbo yenyu tsvene, yava dongo, nokuda kwaIshe.
\v 18 Aiwa, Mwari wangu, rerekerai nzeve yenyu, munzwe; svinudzai meso enyu, muone kuparadzwa kwedu, neguta rakatumidzwa zita renyu; nokuti hatisvitsi mikumbiro yedu pamberi penyu nokuda kwezvakarurama zvedu, asi nokuda kwenyasha dzenyu huru.
\v 19 Aiwa Ishe, inzwai; Ishe, kanganwirai; Ishe, teererai, muite; zvatinokumbira regai kunonoka, nokuda kwenyu, imwi Mwari wangu, nokuda kweguta renyu navanhu venyu vakatumidzwa zita renyu.
\s Gabhurieri anodudzira zvevhiki dzina makumi manomwe
\p
\v 20 Zvino ndakati ndichitaura nokunyengetera nokuzvireurura zvivi zvangu nezvivi zvavanhu vangu VaIsraeri, nokuisa kukumbira kwangu pamberi paJehovha Mwari wangu pamusoro pegomo dzvene raMwari wangu;
\v 21 ndakati ndichitaura pakunyengetera, uya murume Gabhurieri, wandakange ndaona pane zvandakaratidzwa pakutanga, ndaneta kwazvo, akasvika kwandiri nenguva inenge yechipo chamadekwani.
\v 22 Akandidudzira, akataura neni, akati: Dhaniyeri, ndauya zvino kukuvigira njere nokunzwisisa.
\v 23 Chirevo chakatemwa, uchangotanga kukumbira, zvino ndauya kuzokuudza, nokuti uri murume anodikanwa kwazvo; naizvozvo funga shoko iri, unzwisise zvawakaratidzwa.
\v 24 Vhiki dzinamakumi manomwe dzakatemerwa vanhu vako neguta rako dzvene, kupedzisa kudarika nokugumisa zvivi, nokuyananisira zvakaipa, nokuuisa kururama kusingaperi, nokusimbisa zvakaratidzwa nouporofita, nokuzodza chitsvene chedzitsvene.
\v 25 Naizvozvo chiziva unzwisise, \add kuti\add* kubva pakubuda komurairo wokuvandudza nokuvaka Jerusarema kusvikira kune wakazodzwa, iye muchinda, zvichaita vhiki nomwe; uye vhiki dzina makumi matanhatu nembiri dzichavapo dzokuvakwa kwaro, rine misika nemigwagwa, asi zvichaitwa nenguva yokutambudzika.
\v 26 Zvino kana vhiki idzo dzina makumi matanhatu nembiri dzapera, akazodzwa achabviswa, akasara asina chinhu; vanhu vomuchinda, anozouya, vachaparadza guta nenzvimbo tsvene; asi kuguma kwazvo kuchauya nokukukurwa, kurwa kuchavapo nokuparadzwa kwakatemwa, kusvikira pakuguma.
\v 27 Zvino iye achaita sungano yakasimba navazhinji vhiki imwe; pakati pevhiki achagumisa chibairo nechipo, zvino muparadzi achasvika nebapiro rezvinosemesa; kusvikira pakuguma kwazvo kwakagara kwakatarwa, kutsamwa kuchadururirwa pamusoro pezvakaparadzwa.