\c 7
\s Dhanyeri anoona zvipenyu zvina zvichibva kugungwa
\p
\v 1 Negore rokutanga raBheshazari mambo weBhabhironi Dhanyeri akarota, akaratidzwa zvimwe mumusoro make ari panhovo dzake, akanyora zvaakarota, akaudza vanhu mashoko makuru azvo.
\v 2 Dhanyeri akataura, akati: Ndakaona pane zvandakaratidzwa usiku, tarirai, mhepo ina dzokudenga dzakamutsa gungwa guru.
\v 3 Mhuka huru ina dzikakwira dzichibuda mugungwa, dzisina kufanana.
\v 4 Yokutanga yakange yakafanana neshumba, ina mapapiro egondo; ndikaramba ndakatarira kusvikira mapapiro ayo ataurwa, ikasimudzwa ichibva panyika, ikamiswa namakumbo maviri somunhu, ikapiwa mwoyo womunhu.
\v 5 Ndikaonazve imwe mhuka, yechipiri, yakafanana nebere; iyo yakange yakasimudza rumwe rutivi rwayo, uye mumuromo mayo yakange yakaruma mbabvu nhatu pakati pameno ayo; vakati kwariri: Simuka, upedze nyama zhinji.
\v 6 Shure kwaizvozvo ndakatarira, ndikaona imwezve, yakafanana nengwe, yakange ina mapapiro mana pamusana wayo akafanana neeshiri; mhuka iyi yakange ine misoro minawo; ikapiwa simba.
\v 7 Shure kwaizvozvo ndakaona pane zvandakaratidzwa usiku, ndikaona mhuka yechina, yaityisa nokuvhundusa, ine simba guru kwazvo; yakange ina meno makuru outare; ikapedza, nokuvhuna-vhuna, nokupwanya zvakange zvasara netsoka dzayo; iyi yakange yakasiyana nemhuka dzese dzakaitangira; yakange ine nyanga gumi.
\v 8 Ndikacherechedza nyanga, ndikaona rumwe runyanga ruchibuda pakati pedzimwe, ruri rudiki, dzimwe nyanga nhatu pane dzokutanga dzikadzurwa nemidzi yadzo pamberi parwo; ndikaona kuti parunyanga urwo pakange pana meso omunhu, nomuromo wakange uchitaura zvinhu zvikuru.
\p
\v 9 Ndikaramba ndakatarira kusvikira zvigaro zvoushe zvagadzwapo, umwe akakwegura pamazuva ake akagarapo; nguvo yake yakange yakachena sechando, uye vhudzi romusoro wake rakange rakaita samakushe akanatswa; chigaro chake choushe chakange chiri mirazvo yomoto, makumbo acho uri moto unopfuta.
\v 10 Rwizi rwomoto rwakange rwuchibuda ruchibva pamberi pake; zvuru nezvuru zvakange zvichimubatira, uye pamberi pake pakange pamire zvuru zvine gumi zvezvuru zvine gumi; kutonga kukatanga, bhuku rikazarurwa.
\v 11 Ndikaramba ndakatarira nenguva iyo nemhaka yokudana kwamashoko makuru akange achitaurwa norunyanga; ndikaramba ndakatarira kusvikira mhuka yaurawa, muviri wayo uchiparadzwa, uchiiswa mumoto kuti upiswe.
\v 12 Kana dziri dzimwe mhuka, dzakatorerwa ushe hwadzo, asi upenyu hwadzo hwakawedzerwa kusvikira nhambo nenguva zvakatenderwa.
\v 13 Ndikaona pane zvandakaratidzwa usiku, ndikaona umwe akafanana nomwanakomana womunhu achiuya namakore okudenga, akasvika kune akakwegura pamazuva ake, vakamuswededza pamberi pake.
\v 14 Akapiwa simba, nokubwinya, noushe, kuti vanhu vese namarudzi ese namarimi ese vamushumire; simba rake roushe isimba risingaperi, risingazopfuuri, uye ushe hwake haungazoparadzwi.
\p
\v 15 Kana ndirini Dhanyeri, mweya wangu wakatambudzika mukati momuviri wangu, uye zvandakaona mumusoro mangu zvakandivhundusa.
\v 16 Ndikaswedera kune umwe akange amirepo, ndikamubvunza kududzirwa kwechokwadi kwezvinhu izvi zvese. Akandiudza, akandizivisa kududzirwa kwezvinhu izvozvi.
\v 17 Mhuka idzi huru, idzo ina, ndiwo madzimambo mana achamuka panyika.
\v 18 Asi vatsvene veWekumusoro-soro vachapiwa ushe, ushe uchava hwavo nokusingaperi-peri.
\p
\v 19 Ipapo ndakada kuziva kududzirwa kwachokwadi kwemhuka yechina, yakange yakasiyana nedzimwe dzese, yakange ichityisa zvikuru, yakange ina meso outare, nzara dzayo dziri dzendariraiyo yakange yapedzanokuputsanya, nokupwanya zvakasara netsoka dzayo;
\v 20 uye pamusoro penyanga dzine gumi dzakange dziri pamusoro wayo, norumwe runyanga rwakazobuda, dzimwe nyanga nhatu dzikaparadzwa pamberi parwo, irwo runyanga rwakange runa meso nomuromo wakange uchitaura zvikuru, rwakange rwakapfuura dzimwe shamwari dzarwo paukuru.
\v 21 Ndakatarira, ndikaona runyanga urwu ruchirwa navatsvene, nokuvakunda;
\v 22 kusvikira akakwegura pamazuva ake achisvika, vatsvene veWekumusoro-soro vakaruramisirwa, nguva ikasvika yokuti vatsvene vapiwe ushe.
\p
\v 23 Akati: Mhuka yechina bwuchava vushe hwechina panyika, bwuchasiyana noumwe ushe hwese, uchapedza nyika yese, nokuupwanya nokuuputsanya.
\v 24 Kana dziri nyanga dzine gumi, paushe uhu pachamuka madzimambo ane gumi, asi mumwezve achamuka shure kwavo; iye achasiyana navamwe vokutanga, achakunda madzimambo matatu.
\v 25 Achataura mashoko okumhura Wekumusoro-soro, uchaparadza vatsvene, uye achatsvaka mano okushandura nguva nemirairo; ivo vatsvene vachaiswa mumaoko ake kusvikira nguva imwe nedzimwe nguva, nehafu yenguva.
\v 26 Asi kutonga kuchatanga, vachabvisa simba rake, kuti varipedze nokuriparadza kusvikira pakuguma.
\v 27 Ipapo ushe nesimba noukuru hwoushe hwese pasi pedenga rese, zvichapiwa vatsvene veWekumusoro-soro; ushe hwake ndohwokusingaperi, masimba ese achamushumira nokuteerera.
\v 28 Ndiko kuguma kweshoko. Kana ndirini Dhanyeri, pfungwa dzangu dzakandivhundusa kwazvo, chiso changu chikashandurwa mukati mangu; asi ndakachengeta shoko iri mumwoyo mangu.