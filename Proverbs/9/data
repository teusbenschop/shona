\c 9
\p
\v 1 Uchenjeri ukuru hwakavaka imba yahwo; hwakaveza mbiru dzahwo nomwe.
\v 2 Hwakabaya mhuka dzahwo; hwakavhenganisa waini yahwo; hwakagadzirawo tafura yahwo.
\v 3 Hwakatuma varandakadzi vahwo; hunodanidzira panhongonya dzenzvimbo dzakakwirira dzeguta \add huchiti\add*:
\v 4 Ani nani asina ruzivo ngaatsaukire muno. Asina njere, hunoti kwaari:
\v 5 Uyai mudye pachingwa changu, nekunwa pawaini \add ya\add*ndakavhenganisa.
\v 6 Regai vasina ruzivo mugorarama, uye mufambe munzira yekunzwisisa.
\p
\v 7 Anotsiura museki anozviwanira chinyadzo; nemutuki wewakaipa \add ano\add*zvi\add wan\add*ira gwapa.
\v 8 Rega kutsiura mutuki, zvimwe akuvenge; tsiura wakachenjera, zvino achakuda.
\v 9 Ipa kune wakachenjera, zvino acharamba achichenjera; dzidzisa wakarurama, zvino achawedzera kudzidza.
\p
\v 10 Kutanga kweuchenjeri kutya Jehovha; uye ruzivo rwevatsvene kunzwisisa.
\v 11 Nokuti neni mazuva ako achawanda, uye makore eupenyu achawedzera kwauri.
\v 12 Kana wakachenjera, uchava wakazvichenjerera iwe; kana uri mutuki, uchazvitakura woga.
\p
\v 13 Mukadzi benzi ane ruzha, haana ruzivo, uye haazivi chinhu.
\v 14 Zvino wakagara pamukova weimba yake, pachigaro cheushe \add pa\add*nzvimbo dzakakwirira dzeguta,
\v 15 kudana vanopfuura nenzira, vanofamba vakarurama nemakwara avo, \add achiti:\add*
\v 16 Ani nani asina ruzivo, ngaatendeukire kuno. Neanoshaiwa pfungwa, uti kwaari:
\v 17 Mvura yabiwa inotapira, uye chingwa chechivande chinonaka.
\v 18 Asi haazivi kuti vakafa vari ipapo. Vakakokwa vake vari munzvimbo dzakadzika dzegehena.