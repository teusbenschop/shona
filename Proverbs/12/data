\c 12
\p
\v 1 Anoda kurairirwa, anoda zivo; asi anovenga kurairwa ibenzi.
\p
\v 2 Munhu akanaka achawana nyasha kuna Jehovha, asi achapa mhosva munhu ana mano akaipa.
\p
\v 3 Munhu haangasimbiswi nezvakaipa; asi mudzi wowakarurama haungazununguswi.
\p
\v 4 Mukadzi anoshingairira zvakanaka, ikorona yomurume wake; asi anonyadzisa, wakaita sezvakaora pamapfupa ake.
\p
\v 5 Mifungo yowakarurama yakarurama; asi mano avakaipa anonyengedzera.
\p
\v 6 Mashoko avakaipa ndookuvandira ropa; asi muromo wavakarurama uchavarwira.
\p
\v 7 Vanhu vakaipa vanotsindikirwa, havachipo; asi imba yavakarurama icharamba imire.
\p
\v 8 Munhu acharumbidzwa zvakaenzana nouchenjeri hwake; asi ane moyo akatsauka, achazvidzwa.
\p
\v 9 Munhu anoninipiswa, ane muranda hake, anopfuura anozvikudza, asina zvokudya.
\p
\v 10 Akarurama ane hanya noupenyu hwechipfuwo chake; asi tsitsi dzowakaipa ihasha.
\p
\v 11 Anorima munda wake, achava nezvokudya zvizhinji; asi anotevera zvisina maturo, anoshaiwa njere.
\p
\v 12 Akaipa anopanga zvaangapamba kuna vakashata; asi mudzi wavakaipa unotunga.
\p
\v 13 Pakudarika kwemiromo panomusungo wavakaipa; asi akarurama achabuda panhamo.
\p
\v 14 Munhu achagutiswa nezvakanaka zvinobva pazvibereko zvomuromo wake; uye munhu achadzoserwa zvaakaita namaoko ake.
\p
\v 15 Nzira yebenzi yakanaka pakuona kwake; asi akachenjera anoteerera kana achirairwa.
\p
\v 16 Kutsamwa kwebenzi kunozikanwa pakarepo; asi akachenjera anovanza kunyadziswa kwake.
\p
\v 17 Munhu anoreva zvokwadi anoparidza zvakarurama; asi chapupu chenhema chinoparidza kunyengedzera.
\p
\v 18 Umwe ariko anotaura nokusarangarira zvinobaya somunondo; asi rurimi rwowakachenjera runoporesa.
\p
\v 19 Muromo wezvokwadi uchasimbiswa nokusingaperi; asi rurimi rune nhema runongogara chinguva chidiki.
\p
\v 20 Kunyengedzera kuri mumoyo yavanofunga mano akaipa, asi vanorairira zvorugare vanomufaro.
\p
\v 21 Akarurama haangatongowirwi nechakaipa; asi vakaipa vachazadzwa nezvakashata.
\p
\v 22 Miromo, ine nhema, inonyangadza Jehovha; asi vanoita nokutendeka vanomufadza.
\p
\v 23 Munhu akachenjera anovanza zivo; asi moyo yamapenzi inoparidza upenzi.
\p
\v 24 Ruoko rwavasine usimbe ruchabata ushe; asi vane usimbe vachabatiswa chibharo.
\p
\v 25 Kutambudzika pamoyo womunhu kunouremedza; asi shoko nyoro rinoufadza.
\p
\v 26 Akarurama anoperekedza wokwake zvakanaka; asi nzira yowakaipa inovarasi isa.
\p
\v 27 Simbe haibati mhuka yayamutsa, asi kusava neusimbe ifuma yomunhu.
\p
\v 28 Panzira yakarurama ndipo panoupenyu; kwainoenda hakuna rufu.
