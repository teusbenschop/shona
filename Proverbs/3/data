\c 3
\s Munhu ngaatye Jehovha, avimbe naye, amuteerere
\p
\v 1 Mwanakomana wangu, usakangamwa kudzidzisa kwangu; Asi moyo wako ngauchengete mirairo yangu;
\v 2 nekuti zvichakuwedzera mazuva mazhinji, Namakore ohupenyu, norugare.
\v 3 Rudo nezvokwadi ngazvirege kukusiya; Uzvisungire pamutsipa wako; Uzvinyore pabwendefa romoyo wako;
\v 4 Nokudaro uchawana nyasha nenjere dzakanaka Pamberi paMwari navanhu.
\v 5 Vimba naJehovha nomoyo wako wose, Urege kusendama panjere dzako.
\v 6 Umutende panzira dzako dzose, Agoruramisa makwara ako ose.
\v 7 Usazviti ndakachenjera; Itya Jehovha, ubve pane zvakaipa;
\v 8 Zvichava mushonga womuviri wako, Nezvimwiwa zvamafupa ako.
\v 9 Kudza Jehovha nezvaunazvo, Uye nezvitsva zvazvose zvawakawana;
\v 10 Ipapo matura ako achazadzwa nezvakawanda, Makate ako achapfachuka newaini itsva.
\v 11 Mwanakomana wangu, usazvidza kuranga kwaJehovha; Usaneta nokuraira kwake.
\v 12 nekuti Jehovha anoraira mudikamwa wake; Sezvinoita baba mwanakomana wavo wavanofarira.
\s Mufaro womunhu, awana uchenjeri
\p
\v 13 Munhu, awana uchenjeri, anomufaro, Naiye munhu, anowana njere.
\v 14 nekuti kuhuwana ihwo kunopfuura kuwana sirivha; Nokufuma nahwo kunopfuura kufuma nendarama.
\v 15 Hunokosha kupfuura korari; Hakune fuma yako ingaenzaniswa nahwo.
\v 16 Mazuva mazhinji ohupenyu ari muruoko rwahwo rworudyi; Muruoko rwahwo rworuboshwe mune fuma nokukudzwa.
\v 17 Nzira dzahwo inzira dzezvinofadza; Makwara ahwo ose ndoorugare.
\v 18 Ndiwo muti woupenyu kuna vanohunamatira; Mumwe nomumwe anohubata anomufaro.
\v 19 Jehovha akateya pasi nouchenjeri; Wakasimbisa kudenga-denga nenjere.
\v 20 Mvura iri makadzika yakadzutuka nezivo yake; Denga rose rakadonha dova.
\v 21 Mwanakomana wangu, ngazvirege kubva pameso ako; Chengeta uchenjeri chaihwo nokungwara.
\v 22 Ipapo zvichava upenyu hwomweya Noukomba pamutsipa wako.
\v 23 Ipapo uchafamba nenzira yako wakasimba; Rutsoka rwako harungagumburwi.
\v 24 Kana uchivata pasi haungatyi; Uye kana wavata pasi hope dzako dzichava dzakanaka.
\v 25 Usatya hako chivhunduso chinokuwira kamwe-kamwe, Kunyange kuparadzwa kwavakaipa, kana kuchisvika;
\v 26 nekuti Jehovha achava chivimbo chako; Achachengeta rutsoka rwako, kuti rurege kubatwa.
\s Munhu ngaave nomoyo murefu nokutendeka
\p
\v 27 Munhu, akafanirwa, usaramba kumuitira zvakanaka Kana ruoko rwako ruchinge rune simba kuzviita.
\v 28 Usati kunowokwako, Enda, ugodzokazve, Mangwana ndichakupa; Kana uchinge unazvopo.
\v 29 Usafunga kuitira wokwako zvakaipa, Zvaanogara hake newe achikutenda.
\v 30 Usarwa nomunhu pasina mhosva, Kana asina kukuitira zvakaipa.
\v 31 Usagodora munhu anomanikidza; Usatevera kunyange nomumwe wemitovo yake.
\v 32 nekuti mutsauki inyangadzi kuna Jehovha; Asi ano hukama navakarurama.
\v 33 Kutukwa naJehovha kuri mumba mowakaipa; Asi unoropafadza ugaro hwevakarurama.
\v 34 Kana vari vadadi, anovadadira, Asi vanozvininipisa anovaitira nyasha.
\v 35 Vakachenjera vachagara nhaka yokukudzwa; Asi mapenzi anozviwanira kunyadziswa. Itya Jehovha, ubve pane zvakaipa;
