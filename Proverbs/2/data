\c 2
\s Kunaka kouchenjeri
\p
\v 1 Mwanakomana wangu, kana ukagamuchira mashoko angu, nokuchengeta mirairo yangu kwauri.
\v 2 Kuti urerekere nzeve yako iteerere uchenjeri, nokurwadza moyo wako, kuti unzwisise.
\v 3 Kana ukachemera kunzwisisa, ukadanidzira nenzwi rako kuti uwane njere.
\v 4 Zvirokwazvo kana ukahutsvaka sesirivha, ukahutsvakisisa sefuma yakavanzwa.
\v 5 Ipapo uchanzwisisa kutya Jehovha, nokuwana zivo yaMwari.
\v 6 Nokuti Jehovha ndiye anopa uchenjeri; mumuromo make munobuda zivo nenjere.
\v 7 Unovigira vakarurama uchenjeri chaihwo; ndiye nhovo yavanofamba muzvokwadi.
\v 8 Nokuti anorinda makwara okururamisa, nokuchengeta nzira yavatsvene vake.
\v 9 Ipapo uchanzwisisa kururama nokururamisa, nokutendeka, idzo nzira dzese dzakanaka.
\v 10 Nokuti uchenjeri huchapinda mumoyo mako, zivo ichafadza mweya wako.
\v 11 Kungwara kuchakurindira, njere dzichakuchengeta.
\v 12 Zvikurwire panzira yezvakaipa, napavanhu vanotaura zvisakarurama.
\v 13 Vanorasi a makwara okururama, kuti vafambe nenzira dzerima.
\v 14 Vanofarira kuita zvakaipa, vanofadzwa nokunyengera kwezvakaipa.
\v 15 Vane nzira dzakaminama, vanotsauka pamakwara avo;
\v 16 kuti zvikurwire kumukadzi wokumwe, kumukadzi mutorwa, anobata kumeso namashoko ake.
\v 17 Iye, anorasi a shamwari youdiki hwake, achikanganwa sungano yaMwari wake.
\v 18 Nokuti imba yake inonyura kurufu, nenzira dzake kuvakafa.
\v 19 Hakuna anopinda kwaari anozodzokazve; havasviki panzira dzoupenyu;
\v 20 kuti ufambe nenzira yavakanaka, uchengete makwara avakarurama.
\v 21 Nokuti vakarurama vachagara panyika, vakakwana vachafambirapo.
\v 22 Asi vakaipa vachaparadzwa panyika; vanoita nokunyengedzera vachadzurwapo.
