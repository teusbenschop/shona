\c 18
\p
\v 1 Anozviparadzanisa navamwe, anongotsvaka kuda kwake, Anorwa nohuchenjeri hwose kwahwo.
\v 2 Benzi harifariri kunzwisisa, Asi kuti moyo waro ufukurwe.
\v 3 Kana akaipa achisvika, kuzvidza kwasvikawo; Pamwechete nezvinonyadzisa, kushora kunouyawo.
\v 4 Mashoko omuromo womunhu akaita semvura yakadzika; Sorukova runoyerera, setsime rouchenjeri.
\v 5 Kutsaura akaipa hazvina kunaka; Kana kuramba akarurama pakutonga.
\v 6 Miromo yebenzi inouyisa kukakavara; Muromo waro unodana kurohwa.
\v 7 Muromo webenzi ndiko kuparadzwa kwaro; Miromo yaro musungo womweya waro.
\v 8 Mashoko omucheri akaita sezvimedu zvinozipa, Zvinoburukira mukati-kati momuviri.
\v 9 Naiye ane usimbe pakubata kwake, Munun'una womuparadzi.
\v 10 Zita raJehovha inhare yakasimba; Wakarurama anovangiramo ndokuchengetwa.
\v 11 fuma yomufumi ndiwo musha wake wakasimba, Uye sorusvingo rurefu pakufunga kwake.
\v 12 moyo womunhu anozvikudza kuparadzwa kusati kwasvika; Kuzvininipisa kunotangira kukudzwa.
\v 13 Anopindura asati anzwa, Zvichava kwaari upenzi nokunyadziswa.
\v 14 Mweya womunhu unomusimbisa pakurwara kwake; Asi mweya wakaputsika ungamutswa nani?
\v 15 moyo wowakachenjera unowana zivo; Nzeve yowakachenjera inotsvaka zivo.
\v 16 Chipo chomunhu chinomuwanira nzvimbo, Chinomuisa pamberi pavakuru.
\v 17 Anotanga kutambirwa mhaka yake anenge akarurama , Asi wokwake anosvika womuferefeta.
\v 18 Mijenya inogumisa kukakavara; Inotema chirevo pakati pavane simba.
\v 19 Hama yatadzirwa inopfuura guta rakasimba; Kukakavara kwakafanana nezvipfigiso zveimba yamambo.
\v 20 Dumbu romunhu rinogutiswa nezvibereko zvomuromo wake; Achagutiswa nezvakawanda zvemiromo yake.
\v 21 Rurimi rune simba pamusoro porufu noupenyu; Vanoruda vachadya zvibereko zvarwo.
\v 22 Awana mukadzi awana chinhu chakanaka, Avigirwa nyasha naJehovha.
\v 23 Murombo anokumbira achinyengetera; Asi mufumi anopindura nehasha.
\v 24 Munhu ane shamwari zhinji anoparadzwa; Asi shamwari iriko inonamatira kupfuura hama.
