\c 24
\p
\v 1 Usagodora vanhu vakaipa; Usashuva kuva pakati pavo.
\v 2 nekuti moyo yavo inorangarira kuparadza; Nemiromo yavo inotaura zvakashata.
\v 3 Imba inovakwa nouchenjeri; Inosimbiswa nenjere.
\v 4 Nezivo dzimba dzomukati dzinozadzwa Nefuma yose inokosha inofadza.
\v 5 Munhu akachenjera ane simba; Zvirokwazvo, munhu wezivo anowedzera simba
\v 6 nekuti anofanira kurwa pfumo amborairirwa nouchenjeri; Asi kuna varairiri vazhinji ndiko kune ruponeso.
\v 7 Uchenjeri hahusvikirwi nebenzi; Harishamisi muromo waro padare.
\v 8 Anorangarira kuita zvakaipa, Achanzi navanhu mwene wezvakashata.
\v 9 Mufungo woupenzi zvivi; Mudadi anonyangadza vanhu.
\v 10 Kana ukapera simba nezuva rokutambudzika, Simba rako ishoma.
\v 11 Rwira vanoiswa kurufu; Novourawa usarega kuvadzosa.
\v 12 Kana ukati, Tarira, hatina kuzviziva; Ko iye anoidza moyo, haazvioni here? Naiye anochengeta mweya wako, haazvizivi here? Ko iye haangadzoaeri mumwe nomumwe zvakaenzana nebasa rake here?
\v 13 Mwanakomana wangu, idya uchi, nekuti hwakanaka; Nomusvi unozipa pamukamwa wako.
\v 14 Uchaona kuti ndizvo zvichaita uchenjeri kumweya wako; Kana wahuwana, mubayiro uchavapo, Nezvawakatarira hazvingaparadzwi.
\v 15 Iwe munhu akaipa, usavandira panogara wakarurama; Usaparadza paanozorora.
\v 16 nekuti munhu akarurama angawa kanomwe, achisimukazve; Asi vakaipa vanowisirwa pasi nenjodzi.
\v 17 Usafarisisa kana muvengi wako achiwa; Kana achiwisirwa pasi, moyo wako ngaurege kufara.
\v 18 Kuti Jehovha arege kuzviona, zvisamufadza, Akazodzora kutsamwa kwake kwaari.
\v 19 Usatsamwa nokuda kwavaiti vezvakaipa; Uye usagodora vakaipa.
\v 20 nekuti munhu akaipa haana mubayiro; Mwenje wakaipa uchadzimwa.
\v 21 Mwanakomana wangu, itya Jehovha namambo; Usafambidzana navanongoshanduka shanduka.
\v 22 nekuti nhamo yavo ichamuka pakarepo; Nokuguma kwamakore avo, ndiani achazviziva?
\v 23 Zvirevo izviwo zvakabva kuna vakachenjera, Kutsaura vanhu pakutonga hazvina kunaka
\v 24 Anoti kune wakaipa, Akarurama, Vanhu vachamutuka, nendudzi dzichamusema.
\v 25 Asi vanomuraira, vachaitirwa zvakanaka; ropafadzo yakanaka ichauya pamusoro pavo.
\v 26 Anopindura namashoko akarurama, unotsvoda nemiromo.
\v 27 Gadzira basa rako kunze, Uzvigadzirire iro pamunda; Pashure ugovaka imba yako.
\v 28 Usava chapupu chinopomera wokwako asina mhosva; Usanyengedzera nemiromo yako.
\v 29 Usati, Sezvaakandiitira, ndizvo zvandichamuitirawo; Ndicharipira munhu sezvaakaita iye.
\v 30 Ndakapfuura napamunda wesimbe, Napamunda wemizambiringa womunhu anoshaiwa njere;
\v 31 Tarirai, akanga angomera mhinzwa chete; Munda wose wakange wakafukidzwa norukato, Norusvingo rwawo rwamabwe rwakanga rwakoromoka.
\v 32 Ipapo ndakacherekedza, ndikanatsofunga; Ndakaona, ndikadzidziswa.
\v 33 Kumbovata zvishomanene, kumbotsumwaira zvishomanene, Kumbofungatira maoko zvishomanene, ndizorore;
\v 34 Saizvozvo urombo hwako huchasvika segororo, Nokushaiwa kwako somunhu akashonga nhumbi dzokurwa.
