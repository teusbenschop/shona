\c 11
\p
\v 1 Chiyero chinonyengedzera chinyangadzo kuna Jehovha; asi dombo rekuyera rakakwana mufaro wake.
\p
\v 2 \add Kana\add* kuzvikudza kuchisvika kunosvika nenyadzi; asi kune vanozvininipisa kune uchenjeri.
\p
\v 3 Uchokwadi hwewakarurama hunovatungamirira; asi kutsauka kwevanyengeri kuchavaparadza.
\p
\v 4 Fuma haibatsiri nezuva rehasha; asi kururama kunonunura parufu.
\p
\v 5 Kururama kwevakakwana kunoruramisa nzira yake; asi wakaipa anowa nekuipa kwake.
\p
\v 6 Kururama kwavari pachokwadi kunovanunura; asi vanonyengedzera vachabatwa muchishuvo \add chavo\add*.
\p
\v 7 Kana munhu wakaipa achifa, tariro \add yake\add* inoparara; uye tarisiro yevane simba inoparadzwa.
\p
\v 8 Wakarurama anonunurwa pakutambudzika; asi wakaipa anopinda pachinzvimbo chake.
\p
\v 9 Nemuromo munyepedzeri anoparadza wekwake; asi neruzivo vakarurama vachanunurwa.
\p
\v 10 Nebudiriro yevakarurama guta rinofara; uye pakuparara kwevakaipa kune mufaro.
\p
\v 11 Neropafadzo yevakarurama guta rinokudzwa; asi nemuromo wevakaipa rinoputswa.
\p
\v 12 Anoshaya ruzivo anozvidza wekwake; asi munhu anonzwisisa anonyarara.
\p
\v 13 Anofamba ane makuhwa anofukura zvakavanda; asi wakavimbika pamoyo anoviga nyaya.
\p
\v 14 Pasina mazano vanhu vanowa; asi kununurwa kuri muuwandu hwevapi vemazano.
\p
\v 15 Wakaita rubatso pamutorwa achatambudzika zvakaipa; asi anovenga kuita rubatso wakachengeteka.
\p
\v 16 Mukadzi ane nyasha anobata rukudzo; uye vane simba vanobata fuma.
\p
\v 17 Munhu ane tsitsi anoitira mweya wake zvakanaka; asi ane utsinye anotambudza nyama yake.
\p
\v 18 Wakaipa anoita basa rekunyengera; asi anodzvara kururama \add ane\add* mubairo wechokwadi.
\p
\v 19 Sezvo kururama kuri kweupenyu, zvakadaro anodzingirira chakaipa ndiko kufa kwake.
\p
\v 20 Vakatsauka pamoyo chinyangadzo kuna Jehovha; asi vakakwana panzira \add ndivo\add* mufaro wake.
\p
\v 21 Ruoko muruoko wakaipa haangaregi kurangwa; asi mbeu yevakarurama ichapukunyuka.
\p
\v 22 Chindori chegoridhe mumhino yenguruve, \add wakadaro\add* iye mukadzi wakanaka kumeso akatsauka papfungwa.
\p
\v 23 Chishuvo chevakarurama chakanaka chete; tariro yevakaipa ihasha.
\p
\v 24 Aripo anoparadzira asi zvizhinji zvichiwedzerwa; neanonyima kupfuura zvakafanira, koga kuti \add a\add*shaiwe.
\p
\v 25 Moyo chipavhurire achakodzwa; uye anodiridza iye achadiridzwawo.
\p
\v 26 Unonyima zviyo, vanhu vachamutuka; asi ropafadzo ichava pamusoro pemusoro weanotengesa.
\p
\v 27 Anotsvakisisa zvakanaka, anotsvaka nyasha; asi anotsvaka zvakaipa, zvichauya kwaari.
\p
\v 28 Anovimba nefuma yake iye achawa; asi vakarurama vachatunga semashizha.
\p
\v 29 Anotambudza imba yake achagara nhaka yemhepo; uye benzi richava muranda wewakachenjera pamoyo.
\p
\v 30 Chibereko chevakarurama muti weupenyu; uye anowana mweya mizhinji wakachenjera.
\p
\v 31 Tarirai, wakarurama achapiwa mubairo panyika; zvikuru sei wakaipa nemutadzi!