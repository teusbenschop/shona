\c 2
\s Kristu mutungamiriri wedu pakuzvininipisa
\p
\v 1 Zvino kana \add kune\add* kurudziro kuna Kristu, kana imwe nyaradzo yerudo, kana kudyidzana kweMweya, kana mumoyo munyoro nemukunzwira tsitsi,
\v 2 zadzisai mufaro wangu, muve nefungwa imwe, muchiva nerudo rumwe, nemweya umwe, nendangariro imwe,
\v 3 \add mu\add*si\add ngaiti \add*nenharo, kana nekuzvikudza kusina maturo, asi mukuzvininipisa kwemoyo, umwe neumwe ngaakudze umwe kupfuura imwi;
\v 4 umwe neumwe ngaarege kutarira zvake, asi umwe neumwe zvinhu zvevamwewo.
\v 5 fungwa iyi ngaive mamuri, yakanga uri muna Kristu Jesuwo;
\v 6 iye wakati ari muchimiro chaMwari, haana kurangarira kuti kuenzana naMwari kupamba;
\v 7 asi wakazvidurura, akazvitorera chimiro chemuranda, akaitwa mumufananidzo wemunhu.
\v 8 akati awanikwa mumufananidzo wemunhu, akazvininipisa, akateerera kusvikira parufu, irwo rufu rwemuchinjikwa.
\v 9 Naizvozvo Mwariwo wakamukudza zvikuru, akamupa zita rinopfuura mazita ose;
\v 10 kuti muzita raJesu ibvi rose rifugame, kudenga nepanyika, nepasi penyika,
\v 11 uye rurimi rwoga rwoga rwureurure kuti Jesu Kristu \add ndiye\add* Ishe, kuve rumbidzo kuna Mwari baba.
\v 12 Naizvozvo, vadikamwa vangu, sezvamakateerera nguva dzose, kwete pakuvapo kwangu chete, asi kunyanya pakusavapo kwangu, shandai kuponeswa kwenyu nekutya nekudedera;
\v 13 Nekuti ndiMwari unoshanda mamuri, zvose kuda nekuita chido \add chake\add* chakanaka.
\v 14 Itai zvinhu zvose musinganyunyuti nekupikisana;
\v 15 kuti musatongomhurika, uye musina chakaipa, vana vaMwari vasina gwapa pakati perudzi rwakakombama nekutsauka, rwamunopenya pakati parwo semwenje munyika;
\v 16 muchibatisisa shoko reupenyu; pakuzvikudza kwangu nezuva raKristu, kuti handina kumhanya pasina, kana kushandira pasina.
\v 17 Hongu kunyange neni ndikadururwa pamusoro pechibayiro nebasa rerutendo rwenyu, ndinofara uye ndinofara nemwi mose.
\v 18 Nekuda kweizvozvo imwiwo mufare uye mufare pamwe neni.
\s Pauro unotuma Timotio naEpafrodito
\p
\v 19 Asi ndinovimba muna Ishe Jesu kutumira Timotio kwamuri nekukurumidza, kuti iniwo ndifare kana ndanzwa chimiro chenyu.
\v 20 Nekuti handina munhu une moyo wakaita sewake, uchava nehanya zvirokwazvo nezvenyu.
\v 21 Nekuti vose vanotsvaka zvavo, kwete zvinhu zviri zvaKristu Jesu.
\v 22 Asi munoziva kutendeka kwake, kuti semwana kuna baba wakashanda pamwe neni paevhangeri.
\v 23 Zvino ndiye wandinotarisira kubva ndatongomutumira kwamuri, kana ndaona kuti zvangu zvakadini;
\v 24 asi ndinovimba muna Ishe kuti iniwo ndomene ndichakurumidza kuuya.
\v 25 Asi ndakaona zvakafanira kutuma kwamuri Epafrodito, hama, nemubatsiri wangu pabasa neuto pamwe neni, asi nhume yenyu nemushumiri wekushaiwa kwangu;
\v 26 sezvo akanga achikushuvai zvikuru mose, uye akazadzwa neshungu, nekuti imwi makange manzwa kuti wakange achirwara.
\v 27 Nekuti zvirokwazvo wakange achirwara \add ari\add* pedo nekufa; asi Mwari wakamunzwira tsitsi; kwete kwaari oga, asi nekwandiriwo, zvimwe ndirege kuva neshungu pamusoro peshungu.
\v 28 Naizvozvo ndakashingaira kumutuma, kuti kana momuonazve mufare, neni shungu dzangu dziderere.
\v 29 Naizvozvo mumugamuchire muna Ishe nemufaro wose, uye mubate vakadai neruremekedzo;
\v 30 Nekuti nekuda kwebasa raKristu wakaswedera pakufa, asingarangariri upenyu hwake, achida kukwanisa pamakanga musingagoni kundishumira imwi.
