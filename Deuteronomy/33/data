\c 33
\s Mozisi anorapafadza marudzi aVaIsraeri
\p
\v 1 Zvino ndiyo ropafadzo Mozisi munhu waMwari yaakaropafadza nayo vana vaIsraeri rufu rwake rwusati \add rwavapo\add*.
\v 2 Ndokuti: Jehovha wakabva kuSinai, akavabudira achibva Seiri; akapenya ari pagomo reParani, akauya achibva pazvuru zvinegumi zvavatsvene; paruoko rwake rworudyi pakange pano murairo womoto kwavari.
\v 3 Zvirokwazvo unoda ndudzi. Vatsvene vake vese vari paruoko rwenyu; vakagara pasi patsoka dzenyu; umwe neumwe uchagamuchira mashoko enyu.
\v 4 Mozisi wakatiraira murayiro, ndiyo nhaka yeungano yaJakove.
\v 5 Wakange ari mambo paJeshuruni, pakuungana kwavakuru vavanhu, marudzi ese aVaIsraeri pamwe chete.
\v 6 Rubheni ngaararame, arege kufa, asi vanhu vake ngavave vashoma havo.
\p
\v 7 Kuropafadzwa kwaJudha ndiko, akati: Inzwai Jehovha inzwi raJudha, mumusvitse kuvanhu vake; wakavarwira namaoko ake; imwi muchamubatsira kurwa navavengi vake.
\p
\v 8 Pamusoro paRevhi wakati: Tumimu yenyu neUrimi yenyu ndezva unodikanwa nemi, iye wamakaidza paMasa, wamakarwa naye pamvura yeMeribha;
\v 9 iye wakati pamusoro pababa vake namai vake, handina kumuona; nehama dzake haana kudzirangarira, kana kuziva vana vake, nokuti vakaita shoko renyu, nokuchengeta sungano yenyu.
\v 10 Vachadzidzisa Jakove zvamakatonga, naIsraeri murairo wenyu; vachaisa zvinonhuhwira pamberi penyu, nezvipiriso zvinopiswa zvakakwana paaritari dzenyu.
\v 11 Jehovha, ropafadzai simba rake, gamuchirai basa ramaoko ake; gurai zviuno zvavanomumukira, nezvavanomuvenga, kuti varege kusimukazve.
\p
\v 12 Pamusoro paBhenjamini wakati: Mudikanwi waJehovha uchagara kwaari akachengetwa; unomufukidza zuva rese, unogara pakati pamafudzi ake.
\p
\v 13 Pamusoro paJosefa wakati: Nyika yake ngairopafadzwe naJehovha, ipiwe zvinhu zvakanakisa zvokudenga, nedova, nemvura inogara makadzika;
\v 14 nezvinhu zvakanakisa zvezvibereko zvezuva, nezvinhu zvakanakisa zvinomedzwa nomwedzi;
\v 15 nezvinhu zvakanaka zvamakomo ekare, nezvinhu zvakanakisa zvezvikomo zvisingaperi,
\v 16 nezvinhu zvakanakisa zvenyika nokuzara kwayo, nomoyo wakanaka waiye wakange agere mugwenzi; kuropafadzwa ngakuuye pamusoro waJosefa, napamusoro pomusoro waiye wakatsaurwa pakati pehama dzake.
\v 17 Mwana wemhongora wemombe dzake, ndihwo umambo hwake; nyanga dzake inyanga dzenyati; nadzo uchabaya ndudzi dzese dzavo, namagumisiro enyika. Ndivo vane zvuru zvamazana zvine gumi zvaEfuremu, ndivo vane zvuru zvaManase.
\p
\v 18 Pamusoro paZebhuruni wakati: Chifara, Zebhuruni, pakubuda kwako, newe Isaskari, pamatende ako.
\v 19 Vachadanira vanhu kumakomo; ipapo vachauya nezvibairo zvokururama. Nokuti vachanwa fuma zhinji yamakungwa, nefuma zhinji yakavanzwa nejecha.
\p
\v 20 Pamusoro paGadhi wakati: Unokurisa Gadhi ngaaropafadzwe; iye unogara seshumbakadzi, unobvambura ruoko, kunyange nomusoro.
\v 21 Wakazvitsaurira mugove wokutanga; nokuti ndipapo pakachengetwa mugove womubati; wakauya navakuru vavanhu; wakaita zvakarurama zvaJehovha, nezvaakatonga pamusoro paIsraeri.
\p
\v 22 Pamusoro paDhani wakati: Dhani ndiye mwana weshumba, unokwakuka achibva Bhashani.
\v 23 Pamusoro paNafutari wakati: Iwe Nafutari, wakaguta nyasha, uzere nokuropafadzwa naJehovha; tora mavirazuva nechamhembe zvive zvako.
\p
\v 24 Pamusoro paAsheri wakati: Asheri ngaaropafadzwe apiwe vana; ngaadikamwe nehama dzake, ngaanyike rutsoka rwake mumafuta.
\v 25 Zvipfigiso zvako zvichava zvamatare nendarira; uye semazuva ako \add ndizvo zvichaita\add* simba rako.
\p
\v 26 Iwe Jeshuruni, hakuna wakafanana naMwari, iye unotasva denga kuti akubatsire, napamusoro pamakore noukuru hwake.
\v 27 Mwari usingaperi ndihwo ugaro hwako, pasi pako kuna maoko asingaperi; iye wakadzinga vavengi pamberi pako, akati: Paradzai.
\v 28 Israeri unogara akachengetwa, tsime raJakove riri rega, panyika yezviyo newaini; denga rake rese rinonisa dova.
\v 29 Israeri, iwe wakaropafadzwa; ndiani wakatodzana newe, rudzi rwakachengetwa naJehovha? Ndiye nhovo inokubatsira, nomunondo waunokudzwa nawo! Vavengi vako vachazviisa pasi pako, newe uchatsika panzvimbo dzavo dzakakwirira.
