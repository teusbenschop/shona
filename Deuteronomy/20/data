\c 20
\s Mirairo yehondo
\p
\v 1 Kana ukabuda kundorwa navavengi vako, ukaona mabhiza, nengoro navanhu vakawanda kupfuura iwe, usavatya; nokuti Jehovha Mwari wako unewe, iye wakakubudisa panyika yeEgipita.
\v 2 Zvino kana moswedera pakurwa, mupristi anofanira kuuya kuzotaura navanhu,
\v 3 achiti kwavari: Inzwai imwi Israeri, nhasi moswedera pakurwa navavengi venyu, moyo yenyu ngairege kupera simba; regai kutya kana kudedera, kana kuvhunduka pamberi pavo;
\v 4 nokuti Jehovha Mwari wenyu ndiye unoenda nemi, kukurwirai pavavengi venyu, kukuponesai.
\p
\v 5 Navakuru vanofanira kutaura navanhu, vachiti: Pano munhu here wakavaka imba itsva, uchigere kutanga kuigara? Ngaadzokere kumba kwake; kuti arege kufa pakurwa, umwe akatanga kuigara.
\v 6 Uye, pano munhu here wakarima munda wemizambiringa, uchigere kudya michero yawo? Ngaadzokere kumba kwake; kuti arege kufa pakurwa, umwe akadya michero yawo.
\v 7 Uye, pano munhu here wakanyenga musikana, uchigere kumuwana? Ngaadzokere kumba kwake; kuti arege kufa pakurwa, umwe akamuwana.
\v 8 Uye vakuru vanofanira kutaurawo kuvanhu, vachiti: Pano munhu here unotya, unomoyo unovhunduka? Ngaadzokere kumba kwake; kuti moyo yehama dzake irege kunyauka somoyo wake.
\v 9 Zvino kana vakuru vapedza kutaura navanhu, vanofanira kugadza vatariri vehondo vangatungamirira vanhu.
\p
\v 10 Kana woswedera pedo neguta kuti urwe naro, unofanira kuriparidzira rugare.
\v 11 Zvino kana ivo vachikupindura norugare, vakakuzarurira masuwo avo, ipapo vanhu vese vanowanikwa mukati maro vanofanira kukuteerera mutero nokukubatira.
\v 12 Kana vasingadi kuyanana newe, asi kurwa newe, iwe unofanira kurikomba;
\v 13 kana Jehovha Mwari wako akariisa mumaoko ako, unofanira kuparadza varume vese varimo nomunondo unopinza;
\v 14 asi vakadzi, nepwere, nemombe, nezvese zviri muguta, zvese zvingapambiwa, unofanira kuzvitapira izvo; iwe uchadya zvakapambiwa kuvavengi vako, zvaunopiwa naJehovha Mwari wako.
\v 15 Unofanira kuita saizvozvo namaguta ese ari kure kwazvo newe, asati ari maguta endudzi idzi.
\v 16 Asi kana ari maguta avanhu ava, vaunopiwa naJehovha Mwari wako, kuti vave nhaka yako, haufaniri kurega chinhu chimwe chinofema chiri chipenyu;
\v 17 asi unofanira kuvaparadza chose, ivo VaHeti, naVaAmori, naKenani, naVaPerezi, naVaHivhi, naVaJebhusi; sezvawakarairwa naJehovha Mwari wako;
\v 18 kuti varege kukudzidzisai kuita zvese zvavo zvinonyangadza, zvavakaitira vamwari vavo; imwi mukatadzira Jehovha Mwari wenyu.
\p
\v 19 Kana ukakomba guta nguva refu, uchirwa naro, kuti urikunde, haufaniri kuparadza miti yaro, uchiitema nesanhu; ungaidya, haufaniri kuitema; nokuti muti womusango munhu here, kuti ukombwe newe?
\v 20 Asi miti yaunoziva kuti miti isingadyiwi, unofanira kuiparadza uchiitema; guta rinorwa newe unofanira kurivakira mhanda kusvikira rakundwa.
