\c 27
\s Kunyorwa kwemitemo pamabwe pagomo reEbhari
\p
\v 1 Zvino Mozisi nevakuru vaIsraeri vakaraira vanhu vachiti: Chengetai murairo wose wandinokurairai nhasi.
\v 2 Zvino zvichaitika pazuva raunoyambuka Joridhani kuenda kunyika Jehovha Mwari wako yaanokupa, kuti uchazvimisira mabwe makuru nekuadzudzura nechidzudzuro.
\v 3 Zvino uchanyora paari mashoko ose emurairo uyu kana wayambuka; kuti upinde kunyika Jehovha Mwari wako yaanokupa, nyika inoyerera mukaka neuchi, Jehovha Mwari wemadzibaba ako sezvaakakuvimbisa.
\v 4 Zvino zvichaitika pakuyambuka kwenyu Joridhani, uchamisa mabwe awa andinokuraira nhasi, mugomo reEbhari, muadzudzure nechidzudzuro.
\v 5 Zvino uchavakirapo Jehovha Mwari wako aritari, aritari yemabwe; usafambisa dare pamusoro payo.
\v 6 Uchavaka aritari yaJehovha Mwari wako nemabwe akakwana. Ugopa pairi zvipo zvinopiswa kuna Jehovha Mwari wako.
\v 7 Uye uchabaya zvipo zvekuyananisa, nekudyapo, ndokufara pamberi paJehovha Mwari wako.
\v 8 Zvino uchanyora pamusoro pemabwe mashoko ose emurairo uyu, zvionekwe kwazvo.
\p
\v 9 Zvino Mozisi nevapristi vaRevhi vakataura kuna Israeri wose vachiti: Nyarara, uye teerera, iwe Israeri; nhasi wava rudzi rwaJehovha Mwari wako.
\v 10 Naizvozvo uchateerera inzwi raJehovha Mwari wako nekuita mirairo yake nezvimiso zvake, zvandinokuraira nhasi.
\p
\v 11 Zvino Mozisi wakaraira vanhu nezuva iro achiti:
\v 12 Ava vachamira kuropafadza vanhu pagomo reGerizimi pakuyambuka kwenyu Joridhani: Simioni naRevhi naJudha naIsasikari naJosefa naBhenjamini.
\v 13 Uye ava vachamira pagomo reEbhari pamusoro pekutukwa: Rubheni, Gadhi, naAsheri, naZebhuruni, Dhani, naNafutari.
\p
\v 14 Zvino VaRevhi vachapindura ndokuti kumurume wose waIsraeri nenzwi guru:
\v 15 Ngaatukwe munhu anoita chifananidzo chakavezwa kana chakanyunguduswa, chinyangadzo kuna Jehovha, basa remaoko emufombori, ndokuisa pakavanda. Zvino vanhu vose vachapindura vachiti: Ameni.
\p
\v 16 Ngaatukwe anozvidza baba vake uye mai vake. Zvino vanhu vose vachati: Ameni.
\p
\v 17 Ngaatukwe anofuzhura muganhu wewekwake. Zvino vanhu vose vachati: Ameni.
\p
\v 18 Ngaatukwe anotsausa bofu panzira. Zvino vanhu vose vachati: Ameni.
\p
\v 19 Ngaatukwe anotsausa mutongo wemutorwa, nherera, nechirikadzi. Zvino vanhu vose vachati: Ameni.
\p
\v 20 Ngaatukwe anorara nemukadzi wababa vake, nokuti wafukura mupendero wababa vake. Zvino vanhu vose vachati: Ameni.
\p
\v 21 Ngaatukwe anorara nemhuka ipi neipi. Zvino vanhu vose vachati: Ameni.
\p
\v 22 Ngaatukwe anorara nehanzvadzi yake, mwanasikana wababa vake kana mwanasikana wamai vake. Zvino vanhu vose vachati: Ameni.
\p
\v 23 Ngaatukwe anorara nambuyawasha vake. Zvino vanhu vose vachati: Ameni.
\p
\v 24 Ngaatukwe anorova wekwake pakavanda. Zvino vanhu vose vachati: Ameni.
\p
\v 25 Ngaatukwe anogamuchira fufuro yekurova munhu, ropa risina mhosva. Zvino vanhu vose vachati: Ameni.
\p
\v 26 Ngaatukwe asingasimbisi mashoko emurairo uyu, kuaita. Zvino vanhu vose vachati: Ameni.
