\c 14
\s Mhuka dzakanaka nedzisina kunaka
\p
\v 1 Imwi muri vana vaJehovha Mwari wenyu; musazvitema, kana kuzviveura pakati pameso pamusoro pavakafa.
\v 2 Nokuti uri rudzi rutsvene kuna Jehovha Mwari wako; Jehovha wakakutsaura pakati pendudzi dzese dzevanhu vari panyika, kuti uve rudzi rwake chairwo.
\p
\v 3 Usadya chinhu chipi nechipi chinonyangadza.
\v 4 Mhuka dzamungadya ndidzo: Mombe, negwai, nembudzi;
\v 5 nenondo, nemhara, nemhembwe, netsoma, nemharapara, nenyati, nengururu.
\v 6 Mhuka ipi neipi ina mahwanda akaparadzana, ine tsoka dzakaparadzana, inodzeya, ndidzo dzamungadya henyu.
\v 7 Asi idzi dzinodzeya, kana dzina mahwanda akaparadzana, regai kudzidya: Kamera, netsuro, nembira; nokuti dzinodzeya, asi hadzina mahwanda akaparadzana, hadzina kunaka kwamuri;
\v 8 nenguruve; nokuti ina mahwanda akaparadzana, asi haidzeyi; haina kunaka kwamuri; musadya nyama yadzo, uye musabata zvitunha zvadzo.
\p
\v 9 Ndizvo zvamungadya kune zvese zviri mumvura: Zvese zvine zvimbi namakwande mungazvidya;
\v 10 asi zvese zvisina zvimbi namakwande, musazvidya izvo, hazvina kunaka kwamuri.
\p
\v 11 Mungadya shiri dzese dzakanaka.
\v 12 Asi dzamusingafaniri kudya ndidzo: Gora guru, negondo guru, nenyamudzura;
\v 13 norukodzi, nenjerere, noruvangu namarudzi arwo;
\v 14 namarudzi ese emakunguvo;
\v 15 nemhou, nezizi, neshiri yegungwa, namarudzi ese oruvangu;
\v 16 nezizi diki, nezizi guru, nejichidza,
\v 17 nehukurwizi, negora, nekanyurura-hove;
\v 18 nezimudo, nekondo, namarudzi ayo, nemhupupu, nechiremwaremwa.
\v 19 Zvese zvina mapapiro zvinokambaira zvinofanira kuva zvisina kunaka kwamuri; hazvifaniri kudyiwa.
\v 20 Asi shiri dzese dzakanaka mungadzidya henyu.
\p
\v 21 Musadya chinhu chakanora chega; ungachipa mweni uri mukati mamasuwo ako, iye achidye, kana ungachitengesa kumutorwa; nokuti iwe uri rudzi rutsvene kuna Jehovha Mwari wako. Usabika mbudzana mumukaka wamai vayo.
\s Zvegumi
\p
\v 22 Utsaure zvakanaka zvegumi zvezvibereko zvese zvembeu dzako, dzinobva mumunda mako gore rimwe nerimwe.
\v 23 Unofanira kudya pamberi paJehovha Mwari wako, panzvimbo yaachatsaura kugarisa zita rakepo, zvegumi zvezviyo zvako, nezvewaini yako, nezvamafuta ako, nezvavana vemhongora dzemombe dzako nedzamakwai ako, kuti udzidze kutya Jehovha Mwari wako nguva dzese.
\v 24 Kana nzira iri kuresa, ukasagona kuzvisvitsako, nokuti nzvimbo iyo yawakatsaurirwa naJehovha Mwari wako, kuti aise zita rakepo, iri kure newe, kana Jehovha Mwari wako akakuropafadza,
\v 25 unofanira kuzvitengesa nemari, ndokubata mari mumaoko ako, ugoenda kunzvimbo ichatsaurwa naJehovha Mwari wako,
\v 26 ndokutenga nemari iyo zvese zvinodikanwa nomoyo wako, kana mombe, kana makwai, kana waini, kana zvinobata, kana zvese zvinoreva moyo wako kwauri, udyirepo pamberi paJehovha Mwari wako, ufare, iwe nemhuri yako.
\v 27 Uye muRevhi uri mukati mamasuwo ako, usamukanganwa, nokuti haana mugove kana nhaka newe.
\p
\v 28 Nguva dzese kana makore matatu apera, unofanira kuuya nezvegumi zvese zvezvibereko zvako zvegore iro, ugozvichengeta mukati mamasuwo ako.
\v 29 Zvino muRevhi, zvaasina mugove kana nhaka newe, nomweni, nenherera, nechirikadzi, vari mumasuwo ako, vanofanira kuuya kuzodya, vagute; kuti Jehovha Mwari wako akuropafadze pamabasa ese aunoita namaoko ako.
