\c 22
\s Kana munhu achiwana chakarasi ika
\p
\v 1 Haufaniri kuona nzombe yehama yako, kana gwai rake, zvichirasi ika, ukazvinyenyeredza; zvirokwazvo unofanira kuzvidzosera kuhama yako.
\v 2 Kana hama yako iri kure newe, zvimwe usingachizivi, unofanira kuenda nacho kumusha kwako, chigare kwauri kusvikira hama yako ichichitsvaka, ugochidzosera kwaari.
\v 3 Unofanira kuita saizvozvowo nembongoro yake; unofanira kuita saizvozvowo nenguvo yake; unofanira kuita saizvozvowo nezvinhu zvese zvehama yako zvakarasi ika, chaakange arasi ikirwa nacho, chikawanikwa newe; haufaniri kuzvinyenyeredza.
\p
\v 4 Haufaniri kuona mbongoro, kana nzombe, zvehama yako zvawira pasi panzira, ukazvinyenyeredza; unofanira kumubatsira zvirokwazvo kuzvimutsa.
\s Zvisingatenderwi
\p
\v 5 Mukadzi haafaniri kupfeka nguvo dzomurume, nomurume haafaniri kupfeka nguvo dzomukadzi; nokuti ani nani unoita izvozvo unonyangadza Jehovha Mwari wako.
\p
\v 6 Kana ukawana dendere reshiri panzira, pamuti upi noupi, kana pasi, rina vana kana mazai, mai ichivhuvatira vana kana mazai, haufaniri kutora mai navana;
\v 7 unofanira kurega mai, asi vana ungatora hako; kuti zvive zvakanaka newe, uwedzerwe mazuva ako.
\p
\v 8 Kana ukavaka imba itsva, unofanira kuisa rumhanda padenga rako, kuti urege kuuisa mhosva yeropa pamusoro peimba yako, kana umwe munhu akawapo.
\v 9 Haufaniri kudzvara mbeu dzamarudzi maviri pamunda wako wemizambiringa, kuti zvibereko zvese zvirege kutsaurirwa nzvimbo tsvene, idzo mbeu dzawadzvara, nezvibereko zvomunda wemizambiringa.
\p
\v 10 Usarima nenzombe nembongoro zvakasungwa pamwe chete.
\p
\v 11 Usapfeka nguvo dzakarukwa nezvinhu zvakavhenganiswa, mvere pamwe chete nomucheka.
\p
\v 12 Unofanira kuzviitira masa pamiromo mina yenguvo yako yaunozvifukidza nayo.
\s Mukadzi wakachinya
\p
\v 13 Kana munhu akawana mukadzi, akapinda kwaari, akazomuvenga,
\v 14 akamupomera zvinonyadza, nokutaura zvakaipa pamusoro pake, achiti: Ndakawana mukadzi uyu, asi ndakati ndichiswedera kwaari, handina kuwana zviratidzo zvoumhandara hwake kwaari;
\v 15 zvino baba vomusikana namai vake vanofanira kuenda nezviratidzo zvoumhandara hwake kuvakuru veguta pasuwo;
\v 16 zvino baba vomusikana vanofanira kuti kuvakuru: Ndakapa murume uyu mwanasikana wangu, kuti ave mukadzi wake, asi zvino womuvenga;
\v 17 tarirai, wamupomera zvinhu zvinonyadza, achiti: Handina kuwana zviratidzo zvoumhandara kumwanasikana wako; asi hezvi zviratidzo zvoumhandara hwomwanasikana wangu. Zvino vanofanira kuwarira nguvo pamberi pavakuru veguta.
\v 18 Ipapo vakuru veguta iro vanofanira kubata murume uyo, vamurove;
\v 19 nokumuripisa mashekeri esirivha ane zana, vagoapa baba vomusikana, nokuti wakataura zvakaipa pamusoro pomusikana waIsraeri; zvino iye anofanira kuva mukadzi wake, haangamurasi i mazuva ake ese.
\v 20 Asi kana riri shoko rechokwadi, kuti zviratidzo zvoumhandara zvakashaikwa kumusikana,
\v 21 vanofanira kubudisira musikana kumukova weimba yababa vake, varume veguta rake vagomutaka namabwe, afe; nokuti wakaita sebenzi pakati paIsraeri, pakupata kwake paimba yababa vake; saizvozvo anofanira kubvisa zvakaipa pakati pako.
\p
\v 22 Kana murume akawanikwa achirara nomukadzi wakawanikwa nomurume wake, ivavo vese vanofanira kuurawa, murume wakarara nomukadzi naiye mukadziwo; saizvozvo iwe unofanira kubvisa zvakaipa pakati paIsraeri.
\p
\v 23 Kana kuno musikana, achiri mhandara, wakanyengwa nomurume, umwe murume akamuwana muguta, akarara naye;
\v 24 ipapo munofanira kuvabudisa vese vari vaviri pasuwo reguta, mugovataka namabwe, vafe, musikana nokuti haana kuridza mhere, ari muguta hake, uye murume, nokuti wanyadzisa mukadzi wowokwake; saizvozvo iwe unofanira kubvisa zvakaipa pakati pako.
\p
\v 25 Asi kana murume akawana musikana uyo wakanyengwa ari kusango, murume akaita simba naye, akarara naye, iye murume wakarara naye anofanira kufa, iye ega;
\v 26 asi musikana haufaniri kumuita chinhu; musikana haana kuita chivi chinofanirwa norufu; nokuti shoko iri rakafanana neromurume wakamukira wokwake akamuuraya.
\v 27 Nokuti wakamuwana kusango, musikana wakanyengwa akaridza mhere, asi kwakange kusinomunhu kumurwira.
\p
\v 28 Kana murume akawana musikana, uchiri mhandara, ugere kunyengwa, akaita simba naye, akarara naye, vakaonekwa,
\v 29 ipapo murume wakarara naye anofanira kupa baba vake mashekeri ana makumi mashanu esirivha, zvino iye unofanira kuva mukadzi wake, nokuti wamunyadzisa; haafaniri kuzomurasi a paupenyu hwake hwese.
\p
\v 30 Murume haafaniri kutora mukadzi wababa vake, haafaniri kufukura nhere yababa vake.
