\c 5
\s Kuenderera mberi kwebasa rekuvaka tembere
\p
\v 1 Zvino vaporofita, Hagai muporofita\x + Hag. 1.1.\x*, naZekariya mwanakomana waIdho\x + 6.14. Zek. 1.1. 2 Madz. 9.2.\x*, vakaporofita kuvaJudha vaiva paJudha nepaJerusarema, muzita raMwari waIsraeri pamusoro pavo.
\v 2 Ipapo kwakasimuka Zerubhabheri mwanakomana waShearitieri\x + 5.14. Neh. 12.7.\x*, naJeshuwa mwanakomana waJozadhaki\x + 5.14. Neh. 12.7.\x*, ndokutanga kuvaka imba yaMwari iri paJerusarema, uye pamwe navo vaporofita vaMwari vaivabatsira.
\p
\v 3 Panguva iyoyo kwakauya kwavari Tatenai mutongi mhiri kwerwizi, naShetari-Bhozenayi\x + 5.6. 6.6,13.\x*, nevafambidzani vake, ndokureva seizvi kwavari: Ndiani wakakurairai kuvaka imba iyi nekupedzisa rusvingo urwu\x + 5.9. 4.19.\x*?
\v 4 Ipapo vakavaudza seizvi: Ndeapi mazita evarume vakavaka chivakwa ichi\x + 4.8.\x*.
\v 5 Asi ziso raMwari wavo raiva pamusoro pevakuru veVaJudha, kuti havana kuvamisa, kusvika nyaya yasvika kuna Dhariyasi\x + 7.6. Map. 33.18.\x*. Ipapo vakadzosera tsamba maererano nechinhu ichi\x + 6.6.\x*.
\p
\v 6 Chikoponorwa chetsamba Tatenai mutongi mhiri kwerwizi, naShetari-Bhozenayi, nevafambidzani vake, VaAfarishaki vaiva mhiri kwerwizi, yavakatumira kuna Dhariyasi mambo\x + 4.9.\x*.
\v 7 Vakatumira tsamba kwaari mairi maiva makanyorwa seizvi:
\p Kuna Dhariyasi mambo, rugare rwose.
\v 8 Ngazvizikanwe kuna mambo kuti takaenda kudunhu rekwaJudha, kuimba yaMwari mukuru, uye yakavakwa nemabwe makuru, nematanda akaiswa pazvidziro, uye basa iri rinoitwa nekukurumidza uye rinobudirira muruoko rwavo.
\v 9 Ipapo takabvunza vakuru avo, tikataura kwavari seizvi: Ndiani wakaisa murairo kwamuri wekuvaka imba iyi nekupedzisa rusvingo urwu\x + 5.3,4.\x*?
\v 10 Uye takavabvunzawo mazita avo, kuti tikuzivisei, kuti tinyore mazita evarume vari misoro yavo.
\v 11 Zvino saizvozvi vakadzosa shoko kwatiri vachiti: Isu tiri varanda vaMwari wekumatenga nepasi, tinovaka imba yaiva yakavakwa makore mazhinji awa akapfuura, iyo mambo mukuru waIsraeri yaakavaka akapedza\x + 1 Madz. 6.1.\x*.
\v 12 Asi shure kweizvozvo madzibaba edu akatsamwisa Mwari wekumatenga\x + 2 Makor. 36.16,17.\x*, iye akavapa muruoko rwaNebhukadhenezari mambo weBhabhironi, muKaradhiya\x + 2 Madz. 24.2. 25.8,9,11.\x*; uyo wakaparadza imba ino, ndokutapira vanhu kuBhabhironi.
\v 13 Asi mugore rekutanga raKoreshi mambo weBhabhironi, mambo Koreshi wakamisa murairo wekuvaka imba iyi yaMwari\x + 1.1.\x*.
\v 14 Nemidziyowo yegoridhe nesirivha yeimba yaMwari, Nebhukadhinezari yaakatora kubva mutembere yaiva paJerusarema, ndokuuya nayo kutembere yeBhabhironi, iyo mambo Koreshi wakabudisa mutembere yeBhabhironi\x + 1.7,8. 6.5.\x*, ndokupiwa wainzi Sheshibhazari, waakaita mutongi\x + 2.2. 3.2,8. 5.2. 1.8. 5.16. Hag. 1.14. 2.2,21. Zek. 4.9.\x*.
\v 15 Zvino wakati kwaari: Tora midziyo iyi, enda ugonoiburusira mutembere iri paJerusarema, uye imba yaMwari ngaivakwe panzvimbo yayo.
\v 16 Ipapo uyu Sheshibhazari wakauya, akateya nheyo dzeimba yaMwari iri paJerusarema\x + 3.8,10.\x*; zvino kubva panguva iyo kusvika ikozvino yaivakwa, asi haina kupera\x + 6.15.\x*.
\v 17 Naizvozvo zvino, kana zvakanaka kuna mambo, ngavanzvere muimba yefuma yamambo iripo paBhabhironi, kana zviri \add zvakadaro\add*, kuti mutemo wakaitwa namambo Koreshi kuvaka imba ino yaMwari paJerusarema, mambo agotuma kwatiri kuda kwake pamusoro pechinhu ichi\x + 6.1,2.\x*.