\c 10
\s Vakadzi vatorwa vanodzingwa
\p
\v 1 Zvino Ezira akati achinyengetera, achizvireurura, achichema nokuzviwisira pasi pamberi peimba yaMwari, ungano huru-huru yavarume navakadzi navana vaVaIsraeri vakaungana kwaari; nokuti vanhu vakachema zvikuru kwazvo.
\p
\v 2 Ipapo Shekania mwanakomana waJehieri, umwe wavanakomana vaErami, akapindura, akati kuna Ezira: Takatadzira Mwari wedu zvatakawana vakadzi vatorwa vendudzi dzenyika iyi; kunyange zvakadaro VaIsraeri vachine tariro pamusoro pechinhu ichi.
\v 3 Naizvozvo zvino ngatiite sungano naMwari wedu, tibvise vakadzi ava vese, navana vakaberekwa navo, sezvatakarairwa nashe wangu, uye navanobvundiswa nomurairo waMwari wedu; ngazviitwe sezvinoreva mirairo.
\v 4 Simukai, nokuti ndimi mune basa iri, isu tinemi; tsungai moyo, muzviite.
\v 5 Ipapo Ezira akasimuka, akapikisa vakuru vavapristi, naVaRevhi, naVaIsraeri vese, kuti vachaita neshoko iri. Ivo vakapika.
\p
\v 6 Ipapo Ezira akasimuka, akabva pamberi peimba yaMwari, akapinda mukamuri yaJohwanani mwanakomana waEriashibhi; akagarapo, akasadya zvokudya, kana kunwa mvura; nokuti akange achichema pamusoro pokudarika kwavatapwa.
\v 7 Vakaparidza shoko kuvatapwa vese pese-pese paJudha napaJerusarema;
\v 8 uye kuti ani nani asina kuuya mazuva matatu agere kupera, sezvakange zvarairwa namachinda navakuru, fuma yake yese itorwe idyiwe, naiye amene abudiswe paungano yavatapwa.
\p
\v 9 Ipapo varume vese vaJudha naBhenjamini vakaungana paJerusarema mazuva matatu agere kupera; wakange uri mwedzi wepfumbamwe, nezuva ramakumi maviri romwedzi; vanhu vese vakagara padare pamberi peimba yaMwari, vachibvunda pamusoro peshoko iro napamusoro pemvura zhinji yainaya.
\v 10 Ipapo mupristi Ezira akasimuka, akati kwavari: Imi makadarika, mukawana vakadzi vatorwa, mukanyanyisa mhosva yaIsraeri.
\v 11 Naizvozvo zvino chizvireururai pamberi paJehovha Mwari wamadzibaba enyu, mumufadze; muzviraure kuvanhu venyika ino navakadzi vatorwa.
\v 12 Ipapo ungango yese yakapindura, ikati nenzwi guru: Sezvamataura pamusoro pedu, ndizvo zvatinofanira kuita.
\v 13 Asi vanhu vazhinji, uye inguva yokunaya kwemvura zhinji, hatigoni kumira kunze; basa iri harizi rezuva rimwe, kana mazuva maviri, nokuti takadarika kwazvo pachinhu ichi.
\v 14 Zvino machinda edu ngaagadzwe paungano yese, kuti vese vakawana vakadzi vatorwa pamaguta edu, vauye panguva dzakatarwa navakuru veguta rimwe nerimwe, navatongi varo, kusvikira kutsamwa kukuru kwaMwari wedu kwabviswa kwatiri, kusvikira mhaka iyi yapera.
\p
\v 15 Asi Jonatani mwanakomana waAsaheri, naJazeya mwanakomana waTikivha, ivo vega va karamba chinhu ichi; Meshurami nomuRevhi Shabhetai vakasimbisa.
\v 16 Vatapwa vakaita saizvozvo Ezira mupristi, navamwe vavakuru vedzimba dzamadzibaba, vakatsaurwa nedzimba dzamadzibaba avo, navese vavo namazita avo; vakaungana nezuva rokutanga romwedzi wegumi kunzvera chinhu icho.
\v 17 Vakapedza navarume vese vakange vawana vakadzi vatorwa nezuva rokutanga romwedzi wokutanga.
\p
\v 18 Napakati pavanakomana vavapristi vakawana vamwe vakange vawana vakadzi vatorwa. Pakati pavanakomana vaJeshua vaiti mwanakomana waJozadhaki nehama dzake, Maaseya, naEriezeri, naJaribhi, naGedharia.
\v 19 Vakapika noruoko rwavo, kuti vacharega vakadzi vavo; uye, zvavakange vane mhosva, vakabaira gondobwe ramakwai pamusoro pemhosva yavo.
\v 20 Pakati pavanakomana vaImeri, Hanani naZebhadhia.
\v 21 Pakati pavanakomana vaHarimi: Maaseya, naEria, naShemaya naJehieri, naUziya.
\v 22 Pakati pavanakomana vaPashuri: Erioenai, naMaaseya, naIshimaeri, naNetaneri, naJozabhadhi, naErasha.
\v 23 Pakati paVaRevhi: Jozabhadhi, naShimei, naKeraya (ndiye Kerita), naPetahia, naJudha, naEriezeri.
\v 24 Pakati pavaimbi: Eriashibhi; napakati pavarindi vemikova: Sharumi, naTeremi, naUri.
\v 25 Napakati paIsraeri: Pakati pavanakomana vaParoshi: Ramia, naIzia, naMarikiya, naMiyamini, naEreazari, naMirikiya, naBhenaya.
\v 26 Pakati pavanakomana vaErami: Matania, naZekariya, naJehieri, naAbhidhi, naJeremoti, naEria.
\v 27 Pakati pavanakomana vaZatu, Erioenai, naEriashibhi, naMatania, naJeremoti, naZabhahi, naAziza.
\v 28 Pakati pavanakomana vaBhebhai: Jehohanani, naHanania, naZabhai, naAtirai.
\v 29 Pakati pavanakomana vaBhani: Meshurami, naMaruki, naAdhaya, naJashubhi, naSheari, naJeremoti.
\v 30 Pakati pavanakomana vaPahatimoabhi: Adhana, naKerari, naBhenaya, naMaaseya, naMatania, naBhezareri, naBhinui, naManase.
\v 31 Pakati pavanakomana vaHarimi: Eriezeri, naIsishiya, naMarikiya, naShemaya, naShimeoni;
\v 32 naBhenjamini, naMaruki, naShemaria.
\v 33 Pakati pavanakomana vaHashumi: Matenai, naMatata, naZabhadhi, naErifureti, naJeremai, naManase, naShimei.
\v 34 Pakati pavanakomana vaBhani: Maadhai, naAmirami, naUeri;
\v 35 naBhenaya, naBhedheya, naKeruhi;
\v 36 vaVhania, naMeremoti, naEriashibhi;
\v 37 naMatania, naMatenai, naJaasu;
\v 38 naBhani, naBhinui, naShimei;
\v 39 naSheremia, naNatani, naA dhaya;
\v 40 naMakinedhabhai, naShashai, naSharai;
\v 41 naAzareri, naSheremia, naShemaria;
\v 42 naSharumi, naAmaria, naJosefa.
\v 43 Pakati pavanakomana vaNebho: Jeieri, naMatitia, naZabhadhi, naZebhina, naIdho, naJoeri, naBhenaya.
\v 44 Ava vese vakange vawana vakadzi vatorwa; vamwe vavo vakange vaberekerwa vana navakadzi vavo.
