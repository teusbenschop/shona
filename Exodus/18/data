\c 18
\s Jeturo anoshanyira Mozisi
\p
\v 1 Zvino Jeturo, mupristi weMidhiani, mukarahwa waMozisi, wakati anzwa zvese Jehovha zvaakaitira Mozisi naIsraeri vanhu vake, kuti Jehovha wakabudisa Israeri kubva muEgipita,
\v 2 Jeturo mukarahwa waMozisi ndokutora Zipora mukadzi waMozisi shure kwekunge amudzosera,
\v 3 nevanakomana vake vaviri, zita reumwe riri Geshomi, nokuti wakati: Ndakange ndiri mweni panyika yeutorwa;
\v 4 nezita reumwe riri Eriazari, nokuti \add wakati\add*: Mwari wababa vangu wakange ari mubatsiri wangu, akandinunura pamunondo waFarao.
\v 5 Jeturo mukarahwa waMozisi ndokuuya kuna Mozisi nevanakomana vake nemukadzi wake murenje, paakange akadzika musasa, pagomo raMwari.
\v 6 Zvino wakati kuna Mozisi: Ini mukarahwa wako Jeturo ndauya kwauri, nemukadzi wako nevanakomana vake vaviri vanaye.
\v 7 Mozisi ndokubuda kunosangana nemukarahwa wake, ndokukotamira pasi, ndokumutsvoda. Zvino vakabvunzana mufaro, ndokupinda mutende.
\v 8 Zvino Mozisi wakaudza mukarahwa wake zvese Jehovha zvaakaitira Farao neVaEgipita nekuda kwaIsraeri, dambudziko rese rakavawira panzira, Jehovha ndokuvanunura.
\v 9 Jeturo ndokufara pamusoro pezvakanaka zvese Jehovha zvaakange aitira Israeri, waakange anunura kubva paruoko rweVaEgipita.
\v 10 Jeturo ndokuti: Jehovha ngaarumbidzwe iye wakakununurai paruoko rweVaEgipita, neparuoko rwaFarao, iye wakanunura vanhu kubva pasi peruoko rweVaEgipita.
\v 11 Ikozvino ndaziva kuti Jehovha mukuru kupfuura vamwari vese, nokuti pachinhu chavakazvitutumadza nacho chaiva pamusoro pavo.
\v 12 Ipapo Jeturo, mukarahwa waMozisi, wakatora chipo chinopiswa nezvibairo kuna Mwari; Aroni ndokupinda pamwe nevakuru vese vaIsraeri kuzodya chingwa nemukarahwa waMozisi pamberi paMwari.
\p
\v 13 Zvino zvakaitika chifume kuti Mozisi wakagara achitonga vanhu, vanhu ndokumira naMozisi kubva mangwanani kusvika madekwani.
\v 14 Mukarahwa waMozisi wakati achiona zvese zvaaiitira vanhu, akati: Chii ichi chaunoitira vanhu? Unogarirei wega, vanhu vese vachimira newe kubva mangwanani kusvikira madekwani?
\v 15 Mozisi ndokuti kumukarahwa wake: Nokuti vanhu vanouya kwandiri kuzobvunza kuna Mwari.
\v 16 Kana vane shoko vanouya kwandiri; uye ndinotonga pakati peuyu neumwe, uye ndinozivisa mitemo yaMwari nemirairo yake.
\v 17 Zvino mukarahwa waMozisi wakati kwaari: Chinhu chaunoita hachina kunaka.
\v 18 Zvirokwazvo uchaneta, zvese iwe nevanhu ava vaunavo; nokuti chinhu ichi chinorema kwazvo kwauri; haungagoni kuchiita pachako wega.
\v 19 Teerera ikozvino kuinzwi rangu, ndichakupa zano, uye Mwari achava newe. Iwe iva wevanhu kuna Mwari, uye iwe uise nyaya \add dzavo\add* kuna Mwari;
\v 20 uye uchavadzidzisa mitemo nemirairo, ugovazivisa nzira yavanofamba nayo, nebasa ravanoita.
\v 21 Zvino iwe uone kubva pakati pevanhu vese varume vane simba, vanotya Mwari, varume vechokwadi, vanovenga mubairo usakarurama; uvaise pamusoro pavo, \add vave\add* vatungamiriri vezvuru, vatungamiriri vemazana, vatungamiriri vemakumi mashanu, nevatungamiriri vemakumi;
\v 22 kuti vatonge vanhu nguva dzese; zvino zvichaitika \add kuti\add* nyaya huru imwe neimwe vachaiuisa kwauri, asi nyaya imwe neimwe diki ivo ngavaitonge; zvino iwe uchazvirerusira, uye vachatakudzana newe.
\v 23 Kana uchiita chinhu ichi, Mwari achakurairawo, zvino iwe uchagona kumira, nevanhu ava vese vachaendawo kunzvimbo dzavo nerugare.
\v 24 Mozisi ndokuteerera inzwi remukarahwa wake, ndokuita zvese zvaakange ataura.
\v 25 Mozisi ndokusarudza varume vane simba kubva kuna Israeri wese, ndokuvaita vatungamiriri pamusoro pevanhu, vatungamiriri vezvuru, vatungamiriri vemazana, vatungamiriri vemakumi mashanu, nevatungamiriri vemakumi.
\v 26 Zvino vakatonga vanhu nguva dzese; nyaya dzakaoma ndokudziuisa kuna Mozisi, asi nyaya imwe neimwe diki vaitonga vomene.
\p
\v 27 Zvino Mozisi wakarega mukarahwa akaenda; zvino akaenda kunyika yekwake.