\c 34
\s Mozisi anokwirazve mugomo
\p
\v 1 Zvino Jehovha wakati kuna Mozisi: Zvivezere mahwendefa maviri emabwe akafanana neekutanga; ndigonyora pamahwendefa mashoko akange ari pamahwendefa ekutanga awaputsa.
\v 2 Uye ugadzirire mangwanani, ugokwira mugomo reSinai mangwanani, ugomira pamberi pangu ipapo pamusoro pegomo.
\v 3 Zvino kusakwira munhu newe, uye kusava nemunhu anoonekwa pagomo rese; uye makwai nemombe zvisafura pamberi pegomo iri.
\p
\v 4 Zvino wakaveza mahwendefa maviri akafanana neekutanga, Mozisi ndokumuka mangwanani-ngwanani ndokukwira mugomo reSinai, Jehovha sezvaakange amuraira, ndokutora mahwendefa maviri emabwe muruoko rwake.
\v 5 Jehovha ndokuburuka ari mugore, ndokuzvimisapo naye, ndokudana kuzita raJehovha.
\v 6 Jehovha ndokupfuura pamberi pake, ndokudanidzira, \add achiti\add*: Jehovha, Jehovha Mwari, anenyasha netsitsi, anononoka kutsamwa, ane tsitsi zhinji nechokwadi,
\v 7 achichengetera ngoni vane zvuru, achikanganwira kuipa nekudarika nechivi, asi asingashaisisi mhosva \add ane mhosva\add*, achitsiva kuipa kwemadzibaba pavana, uye pavana vevana, kusvikira \add kuzera\add* rechitatu nerechina.
\v 8 Mozisi ndokukurumidza, ndokukotamira pasi, ndokunamata.
\v 9 Zvino wakati: Kana ndakawana hangu nyasha pameso enyu, Ishe wangu, Ishe wangu ngaafambe hake pakati pedu, nokuti rudzi rwemitsipa mikukutu; mukanganwirewo kuipa kwedu nechivi chedu, mutitore kuva nhaka.
\p
\v 10 Zvino wakati: Tarira, ndinoita sungano; pamberi pevanhu vako vese ndichaita zvishamiso zvisina kumbosikwa panyika yese, kana kundudzi dzese; nevanhu vese vauri pakati pavo vachaona basa raJehovha, nokuti chinhu chinotyisa chandichaita newe.
\v 11 Uzvichengetedzere zvandinokuraira zuva rino. Tarira, ndinodzinga kubva pamberi pako VaAmori, neVaKenani, neVaHiti, neVaPerezi, neVaHivhi, neVaJebhusi.
\v 12 Uzvichenjerere zvimwe ungaita sungano nevagari venyika maunoenda, zvimwe uve musungo pakati pako.
\v 13 Asi muchaputsa aritari dzavo, nekuputsanya shongwe dzavo dzezvifananidzo, nekutema matanda avo ekunamata nawo;
\v 14 nokuti haunganamati umwe mwari, nokuti Jehovha zita rake rinova Godo, ndiMwari ane godo;
\v 15 zvimwe ungaita sungano nevagari venyika, uye vachipata vachitevera vamwari vavo, uye vachibaira kuna vamwari vavo, nekukudana ugodya pachibairo chavo;
\v 16 ukatorera vanakomana vako pavakunda vavo; kana vakunda vavo vachipata vachitevera vamwari vavo, vachipatisa vanakomana vako vachitevera vamwari vavo.
\p
\v 17 Usazviitira vamwari vakaumbwa nekunyungudusa.
\p
\v 18 Mutambo wezvingwa zvisina kuviriswa uchauchengetedza. Mazuva manomwe uchadya zvingwa zvisina kuviriswa sezvandakakuraira panguva yakatarwa yemwedzi weAbhibhi, nokuti mumwedzi waAbhibhi wakabuda kubva muEgipita.
\p
\v 19 Chese chinozarura chizvaro ndechangu, nedangwe rimwe nerimwe pachipfuwo chikono, nzombe nemakwai.
\v 20 Asi dangwe rembongoro ucharidzikunura negwayana; kanawo usingaridzikunuri, zvino uchavhuna mutsipa waro. Dangwe rimwe nerimwe revanakomana vako ucharidzikunura. Kusava neanoonekwa pamberi pangu asina chinhu.
\p
\v 21 Mazuva matanhatu uchabata, asi zuva rechinomwe uchazorora; nenguva yekurima nepakukohwa uchazorora.
\p
\v 22 Zvino uchachengetedza mutambo wemavhiki, zvibereko zvitsva zvegoho regorosi, nemutambo wekuunganidza pakupera kwegore.
\p
\v 23 Katatu mugore vanhurume vako vese vachaonekwa pamberi paIshe Jehovha, Mwari waIsraeri.
\v 24 Nokuti ndichadzinga ndudzi pamberi pako, ndigokurisa miganhu yako; uye hakuna munhu achachiva nyika yako pakukwira kwako katatu pagore kunoonekwa pamberi paJehovha, Mwari wako.
\p
\v 25 Usapa ropa rechibairo changu pamwe nechakaviriswa; uye chibairo chemutambo wepasika chisasara kusvikira mangwanani.
\p
\v 26 Zvakanakisisa zvezvibereko zvekutanga zvemunda wako uchazviuyisa kuimba yaJehovha Mwari wako. Usabika mbudzana mumukaka wamai vayo.
\p
\v 27 Zvino Jehovha wakati kuna Mozisi: Zvinyorere mashoko awa, nokuti ndaita sungano newe naIsraeri sezvinoreva mashoko iwawa.
\v 28 Zvino wakavapo naJehovha mazuva makumi mana neusiku makumi mana; haana kudya chingwa, haana kunwa mvura. Zvino wakanyora pamahwendefa mashoko esungano, mirairo gumi.
\p
\v 29 Zvino zvakaitika Mozisi paaiburuka mugomo reSinai, mahwendefa maviri echipupuriro ari muruoko rwaMozisi, paaiburuka kubva mugomo, kuti Mozisi wakange asingazivi kuti ganda rechiso chake rakange richibwinya zvaakange ataura naye.
\v 30 Zvino Aroni nevana vesewo vaIsraeri vakati vachiona Mozisi, tarira, ganda rechiso chake rakabwinya, zvino vakatya kuswedera kwaari.
\v 31 Zvino Mozisi wakavadana, naAroni nevatungamiriri vese veungano vakadzokera kwaari, Mozisi ndokutaura navo.
\v 32 Zvino shure kweizvozvo vana vaIsraeri vese vakaswedera, iye ndokuvaraira zvese Jehovha zvaakange amuudza pagomo reSinai.
\v 33 Zvino Mozisi apedza kutaura navo wakaisawo chifukidzo pachiso chake.
\v 34 Zvino pakupinda kwaMozisi pamberi paJehovha kutaura naye, waibvisa chifukidzo kusvikira abuda; zvino abuda wakataura kuvana vaIsraeri zvaarairwa.
\v 35 Zvino vana vaIsraeri vakaona chiso chaMozisi, kuti ganda rechiso chaMozisi raibwinya; Mozisi ndokudzosera chifukidzo pachiso chake, kusvikira apinda kunotaura naye.