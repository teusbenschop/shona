\c 38
\s aritari yokupisira, nomudziyo wokushambidzira, noruvanze
\p
\v 1 Akaita aritari yezvibairo zvinopiswa ne nomuakasia; kureba kwayo kwaiva makubhiti mashanu, noupamhi hwayo makubhiti mashanu; yakange ine nhivi ina dzakange dzakaenzana, nokukwirira kwayo kwaiva makubhiti matatu.
\v 2 Akaitawo nyanga dzayo pamakona ayo mana, nyanga dzayo dzikava chinhu chimwe chete nayo; akaifukidza nendarira.
\v 3 Akaita nhumbi dzese dzearitari, hari, nefoshoro, nemidziyo, nezvikokovonho zvenyama, nezvaenga zvomoto, nhumbi dzese akadziita nendarira.
\v 4 Akaitirawo aritari chakarukwa chendarira, chakarukwa samambure, pasi pemucheto chakaipoteredza nechenyasi, chakasvikira pakati payo.
\v 5 Akaitira makona mana echakarukwa chendarira zvindori zvina paiva pokutakura napo namatanda.
\v 6 Akaita matanda omuakasia, akaafukidza nendarira.
\v 7 Akaisa matanda mukati mezvindori zvaiva panhivi dzearitari, kuti itakurwe nawo; akaiita namapuranga, ikasava nechinhu mukati.
\p
\v 8 Akaitawo mudziyo wokushambidzira wendarira, nechigadziko chawo chendarira, nezvionioni zvavakadzi vaishandira pamukova wetende rokusangana.
\p
\v 9 Akaitawo ruvanze; kurutivi rwezasi, rwakatarira zasi, kwakange kunezvirembedzwa zvemicheka yakaisvonaka yakarukwa, makubhiti ane zana;
\v 10 mbiru dzayo dzakange dzina makumi maviri, nezvigadziko zvadzo zvina makumi maviri zvendarira, nezvikorekedzo zvembiru nezvisungo zvadzo zvaiva zvesirivha.
\v 11 Kurutivi rwokumusoro kwaiva namakubhiti ane zana, nembiru dzayo dzina makumi maviri, nezvigadziko zvadzo zvina makumi maviri zvendarira, nezvikorekedzo zvembiru nezvisungo zvadzo zvaiva zvesirivha.
\v 12 Kurutivi rwamavirazuva kwakange kune zvirembedzwa zvemicheka zvinamakubhiti ana makumi mashanu, nembiru dzazvo dzine gumi, nezvigadziko zvadzo zvine gumi; zvikorekedzo zvembiru nezvisungo zvadzo zvaiva zvesirivha.
\v 13 Kurutivi rwamabvazuva kunotarira kumabvazuva kwaiva namakubhiti makumi mashanu.
\v 14 Zvirembedzwa zvemicheka kurutivi rumwe rwesuwo zvakange zvinamakubhiti ane gumi namashanu, nembiru dzazvo nhatu, nezvigadziko zvadzo zvitatu.
\v 15 Nokuno rumwe rutiviwo; kurutivi rumwe norumwe rwesuwo roruvanze kwakange kune zvirembedzwa zvemicheka zvinamakubhiti ane gumi namashanu, nembiru dzazvo nhatu, nezvigadziko zvadzo zvitatu.
\v 16 Zvirembedzwa zvese zvemicheka paruvanze zvaipotedza nhivi dzese, zvaiva zvomucheka wakaisvonaka wakarukwa.
\v 17 Nezvigadziko zvembiru zvaiva zvendarira, nezvikorekedzo zvembiru nezvisungo zvadzo zvaiva zvesirivha; nemisoro yadzo yakange yakafukidzwa nesirivha; mbiru dzese dzoruvanze dzakange dzakabatanidzwa nezvindori zvesirivha.
\v 18 Chidzitiro chesuwo roruvanze chakange chakaitwa nomusoni, nezvakarukwa zvitema, nezvishava, nezvitsvuku, nomucheka wakaisvonaka wakarukwa; kureba kwacho kwaiva namakubhiti ana makumi maviri, nokukwirira paupamhi hwacho makubhiti mashanu, zvakafanana nezvirembedzwa zvemicheka paruvanze.
\v 19 Mbiru dzayo dzaiva ina, nezvigadziko zvadzo zvina zvendarira; zvikorekedzo zvadzo zvaiva zvesirivha, misoro yadzo nezvisungo zvadzo zvakange zvakafukidzwa nesirivha.
\v 20 Mbambo dzese dzetabhenakeri nedzoruvanze, rwakange ruchiipoteredza kunhivi dzese, dzaiva dzendarira.
\s Fuma yese yakavakiswa tabhenakeri nayo
\p
\v 21 Ndiko kuwanda kwezvinhu zvetabhenakeri, zvetabhenakeri yechipupuriro, pakuverengwa kwazvo nokuraira kwaMozisi; VaRevhi vakaita basa iro vachirairwa naItamari, mwanakomana waAroni mupristi.
\v 22 Bhezareri, mwanakomana waUri, mwanakomana waHuri, worudzi rwaJudha, wakaita zvese zvakange zvarairwa Mozisi naJehovha,
\v 23 anaOhoriabhu, mwanakomana waAhisamaki, worudzi rwaDhani, muvezi nomubati wakachenjera, nomusoni wezvakarukwa zvitema, nezvishava, zvitsvuku, nemicheka yakaisvonaka.
\p
\v 24 Goridhe rese ravaibatisa nayo mabasa ese apaimba tsvene, iyo goridhe rezvipo, aiva matarenda ana makumi maviri namapfumbamwe, namashekeri ana mazana manomwe namakumi matatu, zvichienzaniswa neshekeri rapaimba tsvene.
\v 25 Nesirivha yaivo vakange vachiverengwa paungano aiva matarenda ane zana, namashekeri ane chiuru chimwe namazana manomwe namakumi manomwe namashanu, zvichienzaniswa neshekeri rapaimba tsvene.
\v 26 Munhu umwe neumwe wakaripa bheka rimwe, iri hafu yeshekeri rimwe, zvichienzaniswa neshekeri rapaimba tsvene; umwe neumwe wakadarika kuna vakaverengwa, wakange ari wemakore makumi maviri, kana wakapfuura makore iwayo, vakange vari varume vane zvuru zvina mazana matanhatu nezvitatu namazana mashanu namakumi mashanu.
\v 27 Namatarenda esirivha ane zana aiva okuumbisa nawo zvigadziko zvapaimba tsvene nezvigadziko zvechidzitiro; zvigadziko zvine zana zvakaitwa namatarenda ane zana, chigadziko chimwe nechimwe netarenda rimwe.
\v 28 Namashekeri ane chiuru chimwe namazana manomwe namakumi manomwe namashanu wakaita zvikorekedzo zvembiru, akafukidza misoro yadzo, nokuzviitirawo zvindori.
\v 29 Ndarira yezvipo yakange ina matarenda ana makumi manomwe namashekeri ane zvuru zviviri namazana mana.
\v 30 Nayo wakaita zvigadziko zvomukova wetende rokusangana, nearitari yendarira, nechakarukwa chayo chendarira, nenhumbi dzese dzapaaritari,
\v 31 nezvigadziko zvese zvoruvanze rwakange rwakapotedza, nezvigadziko zvesuwo roruvanze, nembambo dzese dzetabhenakeri, nembambo dzese dzoruvanze rwakange rwakapoteredza.
