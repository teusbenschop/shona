\c 25
\s Vanhu vanorairwa kuuya nezvipo zvavo zvokuvaka tabhenakeri nazvo
\p
\v 1 Zvino Jehovha akataura naMozisi akati,
\v 2 Taura navana vaIsiraeri kuti vandipe chipo; munditorere chipo kune mumwe nomumwe anoda kundiitira izvozvo nomoyo wake.
\v 3 Ndicho chipo chamunofanira kutora kwavari: Ndarama, nesirivha, nendarira,
\v 4 nezvakarukwa zvitema, nezvishava, nezvitsvuku, nemicheka yakaisvonaka, nemvere dzembudzi,
\v 5 namatebwe amakondobwe akazodzwa zvitsvuku, namatebwe amatenhe, namatanda omuakasia,
\v 6 namafuta emwenje, nezvinonhuhwira zvamafuta okuzodza, noupfu unonhuhwira,
\v 7 nezvibwe zveonikisi, nezvibwe zvokuisa paefodhi napahombodo yechipfuva.
\v 8 Ngavandiitire nzvimbo tsvene, kuti ndigare pakati pavo;
\v 9 sezvandichakuratidza zvose, iwo mufananidzo wetabhenakeri, nomufananidzo wenhumbi dzayo dzose, munofanira kuita saizvozvo.
\s Areka yesungano
\p
\v 10 Ngavaite areka yamatanda omuakasia, kureba kwayo kunofanira kuva makubhiti maviri nehafu, noupamhi hwayo kubhiti rimwe nehafu, nokukwira kwayo kubhiti rimwe nehafu.
\p
\v 11 Unofanira kuifukidza nendarama yakaisvonaka, uifukidze nechomukati nechokunze, uite pamusoro payo hata yendarama inoipoteredza.
\v 12 Uiumbire zvindori zvina zvendarama, uzviise pamakumbo ayo mana, zvindori zviviri zvive parutivi rumwe, nezvindori zviviri panorumwe rutivi.
\v 13 Uveze matanda omuakasia, ndokuafukidza nendarama.
\v 14 Ugopinza matanda iwayo muzvindori zviri panhivi dzeareka, kuti areka itakurwe nawo.
\v 15 Matanda anofanira kugara muzvindori zveareka, ngaarege kubviswa kwazviri.
\v 16 Zvino unofanira kuisa mukati meareka chipupuriro chandichakupa.
\v 17 Uitewo chifunhiro chokuyananisa nendarama yakaisvonaka; kureba kwacho makubhiti maviri nehafu; noupamhi hwacho kubhiti rimwe nehafu.
\v 18 Uitewo makerubhi maviri endarama uaite nendarama yakapambadzirwa pamiromo miviri yechifunhiro chokuyananisa.
\v 19 Ita kerubhi rimwe pamuromo mumwe nerimwe kerubhi pano mumwe muromo; uite makerubhi pamiromo yacho miviri zvive chinhu chimwe nechifunhiro chokuyananisa.
\v 20 Makerubhi atambanudzire mapapiro avo kumusoro, akafukidza chifunhiro chokuyananisa.
\v 21 Uise chifunhiro chokuyananisa pamusoro peareka, ugoisa mukati meareka chipupuriro chandichakupa.
\v 22 Ndipo pandichasangana newe, nditaure newe, ndiri pamusoro pechifunhiro chokuyananisa, pamusoro peareka yechipupuriro, ndikuudze zvose zvandichakupa, kuti uraire vanhu valsiraeri.
\s Tafura yezvingwa zvokuratidza
\p
\v 23 Itawo tafura yamatanda omuakasia, kureba kwayo makubhiti maviri, noupamhi hwayo kubhiti rimwe nokukwirira kwayo kubhiti rimwe nehafu.
\v 24 Uifukidze nendarama yakaisvonaka, ugoiitirawo hata yendarama inoipoteredza.
\p
\v 25 Uiitire ukomba unoipoteredza, unoupamhi sobwechanza, ugoiitirawo hata yendarama inopoteredza ukomba hwayo.
\p
\v 26 Uiitire zvindori zvina zvendarama, ugoisa zvindori pamakona mana ari pamakumbo ayo mana.
\v 27 Zvindori zvive pedo noukomba, pave pokutakura tafura napo namatanda.
\v 28 Matanda uaite nomuakasia, uafukidze nendarama, tafura igotakurwa nawo.
\v 29 Uitewo midziyo yayo, nembiya dzayo, nezvirongo zvayo, nemikombe yayo yokudira nayo; uzviite nendarama yakaisvonaka.
\v 30 Misi yose unofanira kuisa pamberi pangu patafura chingwa chokuratidza.
\s Chigadziko chemwenje chendarama
\p
\v 31 Unofanira kuitawo chigadziko chemwenje chendarama yakaisvonaka; chigadziko chiitwe nendarama yakapambadzirwa, chigadziko chacho, nehunde yacho, nezvimbiya zvacho, namapfundo acho, namaruva acho; zvose ngazviitwe chive chinhu chimwe nacho;
\v 32 kumativi acho ngakubude matavi matanhatu; matavi matatu echigadziko kuno rumwe rutivi rwacho, namatavi matatu echigadziko kuno rumwe rutivi rwacho.
\v 33 Ngapave nezvimbiya zvitatu zvakaumbwa samaruva omuamanda padavi rimwe, nepfundo, neruva, nezvimbiya zvitatu zvakaumbwa samaruva omuamanda pane rimwe davi, nepfundo, neruva: saizvozvo matavi matanhatu anobuda pachigadziko;
\v 34 uye pachigadziko pave nezvimbiya zvina zvakaumbwa samaruva azvo;
\v 35 nepfundo panyasi pamatavi maviri akaumbwa pamwechete nacho, nepfundo panyasi pamamwe matavi akaumbwa pamwechete nacho, nepfundo panyasi pamatavi maviri akaumbwa pamwechete nacho, akafanana namatavi matanhatu anobuda pachigadziko.
\v 36 Mapfundo azvo namatavi azvo ngazvive pamwechete nazvo; zvose zvive chinhu chimwe chakaumbwa nendarama yakaisvonaka yakapambadzirwa.
\v 37 Uitewo mwenje yacho minomwe; vagotungidza mwenje yacho, kuti ivhenekere pamberi pacho.
\v 38 Nembato dzacho, nendiro dzacho, nemwenje yacho, zviumbwe nendarama yakaisvonaka.
\v 39 Ngazviumbwe netarenda rendarama yakaisvonaka, pamwechete nemidziyo iyoyo yose.
\p
\v 40 Uchenjerere kuti uzviite nomufananidzo wazvo wawakaratidzwa pagomo.
