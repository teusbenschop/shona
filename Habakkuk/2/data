\c 2
\s Jehovha anopindura
\p
\v 1 Ndichanomira panzvimbo yangu yokurindira, ndichazviisa panharirire yangu, ndichatarira ndione zvaachataura neni, uye zvandingapindura pamusoro pokuchema kwangu.
\v 2 Jehovha akandipindura, akati: Nyora zvawaratidzwa, zvionekwe kwazvo pamahwendefa, kuti zvigone kurahwa nowanomhanya.
\v 3 Nokuti zvakaratidzwa izvi ndezvenguva yakatarwa, zvovavarira kuguma, hazvingarevi nhema; kunyange zvikanonoka, uzvimirire, nokuti zvichauya zvirokwazvo, hazvingaiti nguva huru.
\p
\v 4 Tarirai, mweya wavo una manyawi, hauna kururama mukati mavo; asi akarurama achararama nokutenda kwake.
\v 5 Hongu uyezve unonyengera newaini, murume anozvikudza, asingagari kumba kwake, akashamisa kukara kwake seSheori, akafanana norufu; haangaguti, asi anozviunganidzira marudzi ese, unozvikokerera marudzi ese avanhu.
\v 6 Ko ava vese havangaimbi rwiyo pamusoro pake, nokumudadira nechirabwe, vachiti: Ane nhamo anowanza zvisati zviri zvake! Kusvikira riniko? Uye anozviremedza nezvikwereti!
\v 7 Vachakurumai havangasimuki pakarepo, vanokumanikidzai havangamuki here, imwi mukapambiwa navo?
\v 8 Imwi zvamakapamba marudzi mazhinji, vese vakasara vamarudzi avanhu vachakupambai nemhaka yeropa ravanhu, uye nemhaka yokuti makaitira nyika simba, neguta navese vageremo.
\v 9 Ane nhamo unozviwanira imba yake fuma yakaipa, kuti aise dendere rake kwakakwirira, kuti arwirwe paruoko rwezvakaipa!
\v 10 Makaranganira imba yenyu zvinonyadza, zvamakaparadza marudzi mazhinji avanhu, mukatadzira mweya wenyu.
\v 11 Nokuti ibwe richadanidzira riri parusvingo, danda riri mudenga richapindura.
\p
\v 12 Ane nhamo anovaka musha neropa, anovamba guta nezvakaipa!
\v 13 Tarirai, hazvina kubva kuna Jehovha wehondo here kuti vanhu vabatire moto, uye kuti marudzi avanhu azvinetse nokuda kwezvisina maturo?
\v 14 Nokuti nyika yese ichazadzwa nokuziva kubwinya kwaJehovha, mvura sezvainofukidza pasi pegungwa.
\v 15 Ane nhamo anopa wokwake zvinobata azvimwe, anovhenganisiramo uturu hwenyu, muchimudhakisawo, kuti muone kushama kwavo!
\v 16 Mazvigutisa nezvinonyadzisa panzvimbo yezvinokudzwa; chimwai nemiwo, muve seasina kudzingiswa; mukombe worudyi rwaJehovha uchasvikira kwamuri, zvinonyadzisa zvakaipa zvichauya pamusoro pokukudzwa kwenyu.
\v 17 Nokuti zvakaipa zvakaitirwa Rebhanoni zvichakufukidzai imi, uye kuparadzwa kwezvipfuwo kwakazvityisa; nemhaka yeropa ravanhu, nemhaka yezvakaipa zvakaitirwa nyika, neguta, navese vageremo.
\p
\v 18 Mufananidzo wakavezwa unobatsireiko, zvawavezwa nomuvezi wawo; kana mufananidzo wakaumbwa, iwo mudzidzisi wenhema, iye wakauumba zvaanovimba nawo, zvaakaita zvifananidzo zvisingagoni kutaura?
\v 19 Ane nhamo anoti kudanda: Pepuka! \add Nokuti\add* kubwe risingatauri. Muka! Iro richadzidzisa? Tarirai, zvakanamirwa negoridhe nesirivha, asi hakuna mweya mukati mazvo napadiki.
\v 20 Asi Jehovha ari mutembere yake tsvene, nyika yese ngairambe inyerere pamberi pake.