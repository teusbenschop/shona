\c 1
\s Habhakuki anogunun'una kuna Jehovha
\p
\v 1 Shoko raMwari rakaonekwa nomuporofita Habhakuki.
\p
\v 2 Aiwa, Jehovha, ndichadana kusvikira riniko, imwi musinganzwi? Ndinodana kwamuri pamusoro pokuitirwa simba, asi hamundiponesi.
\v 3 Munondiratidzireiko zvakaipa, munotarireiko zvisakarurama? Nokuti kuparadza nokuitira vamwe simba zviri pamberi pangu; rukave ruripo, uye kukakavara kunomuka.
\v 4 Saka murairo haune simba, uye kururamisira vamwe hakuchaonekwi; nokuti vakashata vanokomba vakarurama; saka kururamisira vamwe kunongoonekwa kwakaminama.
\p
\v 5 Tarirai pakati pamarudzi, muone, mushamiswe kwazvo-kwazvo; nokuti ndinobata basa pamazuva enyu, ramucharamba kutenda kunyange muchizviudzwa.
\v 6 Nokuti tarirai, ndinomutsa VaKaradhiya, rudzi rune hasha runopenga, vanofamba panyika pese, kuti vazvitorere ugaro husati huri hwavo.
\v 7 Vanotyisa nokukarudza; kutonga kwavo nokukudzwa kwavo kunobva kwavari vamene.
\p
\v 8 Mabhiza avowo anomhanya achipfuura ingwe, ane hasha kupfuura mapere amadekwani; vatasvi vavo vamabhiza vanomhanya vachiuruka, zvirokwazvo vatasvi vavo vamabiza vanouya vachibva kure, vanobhururuka segondo rinokurumidzira kudya.
\v 9 Vanouya vese kuzoita simba; zviso zvavo zvakatarira mberi; vanounganidza vatapwa sejecha.
\v 10 Zvirokwazvo vanodadira madzimambo, machinda anosekwa navo; vanoseka nhare dzese, nokuti vanodzitutira guruva ndokudzikunda.
\v 11 Ipapo vanopfuura semhepo, ndokuenda, asi vane mhosva, ivo vanoita simba ravo mwari wavo.
\s Muporofita anokumbirira vaJudha
\p
\v 12 Imi Jehovha, Mwari wangu, Mutsvene wangu, hamuzakavapo kubva pakutanga-tanga here? Isu hatingafi. Jehovha, imwi makavatemera kuti vatonge, nemwi dombo makavaisapo kuti varange.
\v 13 Imi, muna meso akaisvonaka, asingadi kutarira zvakaipa, musingadi kuona zvisakarurama, munotaririreiko vanonyengera, muchinyarara kana akashata achimedza akamupfuura nokururama;
\v 14 muchiita vanhu sehove dzegungwa, sezvinokambaira, zvisina mubati?
\v 15 Vanovabudisa vese nehaka yavo, vanovabata mumumbure wavo, vachivaunganidzira murutava rwavo; naizvozvo vanofara kwazvo vanomufaro.
\v 16 Naizvozvo vanobaira mumbure wavo, nokupisira rutava rwavo zvinonhuhwira, nokuti mugove wavo wakakora nazvo, zvokudya zvavo zvawanda.
\v 17 Zvino vangadurura zviri mumumbure wavo, vakaramba vachiuraya marudzi avanhu here?
