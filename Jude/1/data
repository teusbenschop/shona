\c 1
\s Kwaziso
\p
\v 1 Judha muranda waJesu Kristu, uye munin'ina waJakobho, kune vakaitwa vatsvene muna Mwari Baba, uye vakachengetedzwa muna Jesu Kristu, vakadanwa:
\v 2 Tsitsi kwamuri, nerugare, nerudo, ngazvipamhidzirwe.
\s Vadzidzisi venhema
\p
\v 3 Vadikanwi, ndichiita kushingaira kose kukunyorerai zvekuponeswa kwedu tese, zvaiva zvakandifanira kukunyorerai, ndichikurudzira kuti murwire rutendo rwakapiwa vatsvene kamwe.
\v 4 Nokuti kuna vamwe vanhu vakapinda nekunyangira, vakagara vanyorerwa kupiwa mhosva uku, vasingadi Mwari, vanoshandura nyasha dzaMwari wedu kuita unzenza, uye vachiramba Tenzi umwe woga Mwari, naIshe wedu Jesu Kristu.
\v 5 Asi ndinoda kukuyeuchidzai, kunyange maiziva ichi kamwe, kuti Ishe aponesa vanhu munyika yeEgipita, pashure akazoparadza avo vaiva vasingatendi.
\p
\v 6 Nevatumwa vasina kuchengeta ukuru hwavo, asi vakasiya ugaro hwavo pachavo, waka\add va\add*chengetera kutonga kwezuva guru nezvisungo zvekusingaperi pasi perima.
\v 7 SeSodhoma neGomora, nemaguta akaapoteredza, akazvikumikidza kuupombwe nenzira yakafanana nawo, nekutevera imwe nyama, akaitwa mufananidzo pachena, akatambudzika pakurangwa nemoto usingaperi.
\p
\v 8 Saizvozvowo neimwe nzira neava vachirota zvirokwazvo vanosvibisa nyama, vachiramba utongi, nekutuka ukuru.
\v 9 Asi Mikayeri mutumwa mukuru, nguva yaakapokana nadhiabhorosi akakakavara pamusoro pemutumbi waMozisi, haana kushinga ku\add mu\add*pa mhosva nemutongo wekutuka, asi wakati: Ishe ngaakutsiure.
\v 10 Asi ava vanotuka zvose zvavasingazivi; asi zvose zvavanoziva pachisikirwo, semhuka dzisina pfungwa, vanozviparadza muzvinhu izvi.
\v 11 Vane nhamo! Nokuti vakafamba nenzira yaKaini, uye vakazviwisira mukutsauka kwaBharami nekuda kwemubairo, vakaparadzwa panharo dzaKora.
\v 12 Ava makwapa pamabiko enyu erudo, kana vachipemberera nemwi, vachizvifunda vasina kutya; makore asina mvura, anotinhwa nemhepo; miti yechando, isina zvibereko, yakafa kaviri, yakadzurwa;
\v 13 mafungu egungwa anopengereka, anopupuma nyadzi dzawo pachawo; nyeredzi dzinongombeya, vakachengeterwa kusviba kwerima nekusingaperi.
\p
\v 14 NaEnokiwo wechinomwe kubva kuna Adhamu, wakaporofita zvaivava achiti: Tarira, Ishe wakauya nevatsvene vake zvuru zvamazana,
\v 15 kuzoita mutongo unopikisa vese, nekupa mhosva vose vavo vasingadi Mwari pamusoro pemabasa avo ose ekusada Mwari, avakaita mukusada Mwari, nepamusoro pezvikukutu zvose vatadzi vasingadi Mwari zvavakataura maererano naye.
\v 16 Ava van'un'uni, vasingagutsikani, vanofamba nekuchiva kwavo; uye muromo wavo unotaura zvekuzvikudza, vachirumbidza vanhu nekuda kwemubairo.
\s Vatendi ngavakure parutendo, pakunyengetera, neparudo
\p
\v 17 Asi imwi vadikanwi, rangarirai mashoko akagara ataurwa nevaapositori vaIshe wedu Jesu Kristu;
\v 18 kuti vakati kwamuri: Panguva yekupedzisira vaseki vachavapo, vachafamba nekuchiva kwavo kwekusada Mwari.
\v 19 Ava ndivo vanozviparadzanisa, ndevechisikirwo, vasina Mweya.
\v 20 Asi imwi vadikanwi, muchizvivaka parutendo rwenyu rwutsvene-tsvene, muchinyengetera muMweya Mutsvene,
\v 21 muzvichengete murudo rwaMwari, muchitarisira tsitsi dzaIshe wedu, Jesu Kristu, kusvika kuupenyu husingaperi.
\v 22 Ivaiwo netsitsi nevamwe muchipa mutsauko,
\v 23 asi vamwe mu\add va\add*ponese nekutya, muchi\add va\add*bvuta kubva mumoto; muchivenga kunyange nguvo yakasvibiswa nezvinobva panyama.
\s Kuvonga
\p
\v 24 Zvino kuna iye anogona kukuchengetai pasina kugumburwa, neku\add ku\add*teya\add i \add*musina chamungapomerwa pamberi pekubwinya kwake mumufaro mukuru,
\v 25 kuna Mwari umwe wakachenjera, Muponesi wedu, ngakuve nekubwinya uye ukuru, simba uye umambo, ikozvinowo narinhi kose. Ameni.
