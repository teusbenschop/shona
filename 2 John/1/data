\c 1
\s Kwaziso
\p
\v 1 Mukuru kunamai vakasanangurwa navana vavo vandinoda nechokwadi; ndisati ndiri ini ndoga, asi navosevo vanoziva chokwadi;
\v 2 nokuda kwechokwadi, chinogara matiri, chichagaravo nesu nokusingaperi.
\v 3 Nyasha,nengoni,nerugare zvichava nesu, zvinobva kuna Mwari Baba nokunaShe Jesu Kristu, Mwanakomana waBaba, muchokwadi norudo.
\s Fambai muchokwadi norudo, muchenjere vadzidzisi venhema
\p
\v 4 Ndinofara zvikuru, nokuti ndakawana vamwe vana venyu vachifamba muchokwadi, sezvatakarairwa naBaba.
\v 5 Zvino ndinokumbira kwamuri, mai, ndisingaiti sendinokunyorerai murairo mutsva, asi uyo watakanga tinawo kubva pakutanga, wokuti tidane.
\v 6 Ndirwo rudo, kuti tifambe nemirairo yake. Ndiwoyu murairo, sezvamakanzwa kubva pakutanga, kuti mufambe mauri.
\v 7 Nokuti vanyengeri vazhinji vakabudira munyika, vasingapupuri kuti Jesu Kristu wakavuya panyama. Ndiye munyengeri naantikristu.
\v 8 Zvichenjererei imi, kuti murege kurashikirwa nezvatakabatira, asi kuti mupiwe mubairo wakakwana.
\v 9 Mumwe nomumwe, unotungamirira vamwe, asingarambiri mukudzidzisa kwaKristu, haanaMwari; asi uyo, unorambira mukudzidzisa ndiye unaBaba noMwanakomana.
\v 10 Kana mumwe achivuya kwamuri, asingavuyi nokudzidzisa uku, musamugamuchira mumba, kana kuti kwaari, Kwaziwa!
\v 11 Nokuti unoti kwaari kwaziwai unofambidzana naye pamabasa ake akaipa.
\s Kuwonekana
\p
\v 12 Kunyange ndinezvizhinji zvandaida kukunyorerai, handidi kunyora patsamba neingi; asi ndinotarira kuti ndichavuya kwamuri, tigotaurirana nomuromo, kuti mufaro wenyu uzadziswe.
\v 13 Vana vomunun'una wenyu vakasanangurwa vanokukwazisai.
