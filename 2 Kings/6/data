\c 6
\s Erisha anopapamadza sanhu pamusoro pemvura
\p
\v 1 Zvino vanakomana vevaporofita vakati kuna Erisha: Tarirai, ikozvino, nzvimbo yatigere newe yakamanikana zvikuru kwatiri.
\v 2 Regai henyu tiende kuJoridhani tigonotora murume umwe neumwe danda, uye ngatizviitirei nzvimboko yatingagara. Iye ndokupindura: Endai.
\v 3 Zvino umwe wakati: Tendai henyu mugoenda nevaranda venyu. Iye ndokuti: Ini ndichaenda.
\v 4 Zvino wakaenda navo. Zvino pavakasvika kuJoridhani, vakatema matanda.
\v 5 Asi umwe wakati achitema danda, musoro wedemo ndokuwira mumvura. Zvino wakadanidzira ndokuti: Haiwa! Tenzi wangu! Nokuti raiva rakweretwa.
\v 6 Zvino munhu waMwari wakati: Rawira papi? Iye ndokumuratidza nzvimbo. Zvino wakatema rutanda ndokurukandapo ndokupapamadza demo.
\v 7 Zvino wakati: Zvisimudzire. Iye ndokutandavadza ruoko rwake ndokuritora.
\s VaSiriya vanopofumadzwa paSamaria
\p
\v 8 Zvino mambo weSiriya wairwisana naIsraeri; ndokurangana nevaranda vake, achiti: Pekuti nepekuti pachava musasa wangu.
\v 9 Zvino munhu waMwari wakatuma kuna mambo waIsraeri achiti: Chenjera usapfuurira kunzvimbo iyi, nokuti VaSiriya voburukirapo.
\v 10 Zvinoo mambo waIsraeri wakatuma kunzvimbo iyo munhu waMwari yaaiva ataura kwaari nekumuyambira nezvayo, ndokuchengetedzekako, kwete kamwe uye kwete kaviri.
\v 11 Zvino moyo wamambo weSiriya wakatambudzika zvikuru nekuda kwechinhu ichi, iye ndokudana varanda vake ndokuti kwavari: Hamungandiudzi here kuti ndiani patiri ari wamambo waIsraeri?
\v 12 Zvino umwe wevaranda vake wakati: Kwete, ishe wangu mambo, asi Erisha muporofita ari kwaIsraeri anoudza mambo waIsraeri mashoko amunotaura muimba yenyu yekurara.
\v 13 Iye ndokuti Endai muone paari kuti nditume ndimutore. Zvino wakaudzwa zvikanzi: Tarirai, ari paDhotani.
\v 14 Zvino wakatumako mabhiza, nengoro, nehondo huru; zvino vakasvika usiku, ndokukomba guta.
\p
\v 15 Zvino muranda wemunhu waMwari paakamuka mangwanani-ngwanani, wakabuda, zvino tarira hondo yakakomba guta pamwe nemabhiza nengoro. Muranda wake ndokuti kwaari: Haiwa! Tenzi wangu, tichaita sei?
\v 16 Zvini iye wakati: Usatya, nokuti vanesu vakawanda kupfuura vaanavo.
\v 17 Zvino Erisha wakanyengetera ndokuti: Jehovha, zarurai meso ake kuti aone. Jehovha ndokuzarura meso ejaya iro, iro ndokuona, zvino tarira, gomo rizere nemabhiza, nengoro dzemoto zvakakomba Erisha.
\v 18 Zvino pavakaburukira kwaari, Erisha wakanyengetera kuna Jehovha, ndokuti: Rovai henyu rudzi urwu neupofu. Zvino wakavarova neupofu zvichienderana neshoko raErisha.
\v 19 Erisha ndokuti kwavari: Iyi haisi iyo nzira, uye harisi iro guta; nditeverei, ndichakuisai kumunhu uyu wamunotsvaka. Asi wakavaisa kuSamaria.
\p
\v 20 Zvino zvakaitika pakupinda kwavo muSamaria, kuti Erisha akati: Jehovha, zarurai meso evava kuti vaone. Jehovha ndokuzarura meso avo, zvino ndokuona, zvino tarira, vaiva pakati peSamaria.
\v 21 Zvino mambo waIsraeri wakati achivaona ndokuti kuna Erisha, Baba vangu, Nirove here, ndirove here?
\v 22 Iye ndokuti: Ungarova here avo vawatapa nemunondo wako kana neuta hwako? Isa chingwa nemvura pamberi pavo kuti vadye vanwe vagoenda kuna tenzi wavo.
\v 23 Zvino iye wakavagadzirira mabiko makuru, uye vakati vadya nekunwa, wakavaendesa, ivo ndokuenda kuna tenzi wavo. Naizvozvo hondo dzakarongwa dzeSiriya hadzina kuzopamha kudzoka kunyika yaIsraeri.
\s Bheni-Hadhadhi anokomba Samaria, asi anokundwa
\p
\v 24 Zvino zvakaitika shure kweizvi, kuti Bheni-Hadhadhi mambo weSiriya wakaunganidza hondo yake yese, ndokukwira ndokukomba Samaria.
\v 25 Nzara huru ndokuva paSamaria; zvino tarira, vaikomba kusvika musoro wembongoro uchiita masirivha makumi masere, nechitswanda chidiki chematoto enjiva chichichiita masirivha mashanu.
\v 26 Zvino mambo waIsraeri wakati achipfuura neparusvingo, kwakadanidzira mukadzi kwaari achiti: Batsirai, Ishe wangu, mambo!
\v 27 Iye ndokuti: Kana Jehovha asingakubatsiri, ndingakubatsira nezvinobvepi? zvinobva paburiro kana pachisviniro chewaini here?
\v 28 Zvino mambo wakati kwaari: Unei? Iye ndokuti: Mukadzi uyu wakati kwandiri: Uya nemwanakomana wako kuti timudye nhasi, uye mangwana tichadya mwanakomana wangu.
\v 29 Zvino takabika mwanakomana wangu ndokumudya; zvino ndakati kwaari nezuva raitevera: Uya nemwanakomana wako kuti timudye. Asi iye wakavanza mwanakomana wake.
\v 30 Zvino zvakaitika mambo paakanzwa mashoko emukadzi uyu kuti wakadambura nguvo dzake. Zvino waipfuura neparusvingo; vanhu ndokuona, zvino tarira, kwaiva nemasaga pamuviri wake mukati.
\v 31 Zvino wakati: Mwari ngaaite saizvozvo kwandiri uye saizvozvo awedzere, kana musoro waErisha mwanakomana waShafati ukagara paari nhasi.
\v 32 Asi Erisha waiva agere mumba make, uye vakuru vaiva vagere naye; mambo ndokutuma munhu mberi kwake, nhume dzisati dzasvika kwaari, iyewo pachake wakati kuvakuru: Munoona here kuti mwana uyu wemhondo watuma kuzomonyorora musoro wangu? Tarirai, panosvika nhume mupfige mukova, mutsigirire mukova; hausi mutsindo watenzi wake here shure kwake?
\v 33 Zvino wakati achiri kutaura navo, zvino tarira, nhume yakaburukira kwaari; iye ndokuti: Tarirai, chakaipa ichi chinobva kuna Jehovha; ndichamirirei Jehovha?
