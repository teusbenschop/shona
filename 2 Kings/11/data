\c 11
\s Ataria mai vaAhazia, anobata ushe hwaJudha
\p
\v 1 Zvino Ataria mai vaAhazia, wakati achiona kuti mwanakomana wake wafa, akasimuka, akaparadza vese vorudzi rwamambo.
\v 2 Asi Jehoshebha mukunda wamambo Joramu, hanzvadzi yaAhazia, wakatora Joashi mwanakomana waAhazia, akamuba pakati pavanakomana vamambo vaiurawa, iye nomureri wake, mumba mokuvata; vakamuvanza panaAtaria, naizvozvo haana kuurawa.
\v 3 Akagara naye akavanzwa mumba maJehovha makore matanhatu; Ataria akabata ushe panyika.
\p
\v 4 Zvino negore rechinomwe Jehoyadha akatuma vanhu vakatora vakuru vamazana vavaKari navarindi vamambo, akauya navo kwaari mumba maJehovha, akaita sungano navo, akavapikisa mumba maJehovha, akavaratidza mwanakomana wamambo.
\v 5 Akavaraira, akati: Munofanira kuita kudai, imwi munopinda nesabata, chetatu chenyu munofanira kuva varindi veimba yama mbo;
\v 6 chimwe chetatu munofanira kumira pasuwo rinonzi Suri; chimwe cheta tuzve vanofanira kumira pasuwo riri shure kwavarindi vamambo; saizvozvo munofanira kurinda imba, nokuidzivirira.
\v 7 Mapoka enyu maviri, imwi mese munobuda nesabata, munofanira kurinda imba yaJehovha muchikomba mambo.
\v 8 Mukombe mambo, umwe neumwe akabata nhumbi dzokurwa nadzo muruoko rwake; ani nani unopinda pakati pemisara, unofanira kuurawa; mugare namambo kana achibuda uye kana achipinda.
\v 9 Vakuru vamazana vakaita zvese zvavakarairwa nomupristi Jehoyadha; umwe neumwe akatora vanhu vake, ivo vaifanira kupinda nesabata, naivo vaifanira kubuda nesabata, vakasvika kumupristi Jehoyadha.
\v 10 Mupristi akapa vakuru vamazana mapfumo nenhowo zvaiva zvamambo Dhavhidhi, zvakange zviri mumba maJehovha.
\v 11 Zvino varindi vamambo vakamira umwe neumwe akabata nhumbi dzokurwa nadzo muruoko rwake, kubva kurutivi rworudyi rweimba kusvikira kurutivi rworuboshwe rweimba, napaaritari neimba, vakakomba mambo.
\v 12 Ipapo akabudisa mwanakomana wamambo, akamudzika korona, akamupa chipupuriro, vakamuita mambo, vakamuzodza; ndokuridza nhondo, vachiti: Mambo ngaararame!
\p
\v 13 Zvino Ataria wakati achinzwa mhere-mhere yavarindi vamambo navanhu, akapinda kuvanhu mumba maJehovha.
\v 14 Akatarira, ndokuona mambo amire pambiru, netsika yavo, navakuru navakange vane hwamanda vamire kuna mambo; vanhu vese venyika vakafara, vakaridza hwamanda. Ipapo Ataria akabvarura nguvo dzake, akadanidzira, achiti: Ndamukirwa, ndamukirwa!
\v 15 Zvino mupristi Jehoyadha akaraira vakuru vamazana, vairaira hondo, akati kwavari: Mubudisei pakati pemisara yavanhu; ani nani unomutevera iye, munofanira kumuuraya nomunondo; nokuti mupristi wakati: Ngaarege kuurayiwa mukati meimba yaJehovha.
\v 16 Naizvozvo vakamubata namaoko, akaenda nenzira yaipinda mabhiza nayo kumba kwamambo, ndokuurayirwapo.
\p
\v 17 Zvino Jehoyadha akaita sungano pakati paJehovha namambo navanhu, kuti vave vanhu vaJehovha; uyewo pakati pamambo navanhu.
\v 18 Vanhu vese venyika vakaenda kumba kwaBhaari, vakaiputsa; vakaputsa kwazvo aritari dzake nemifananidzo yake, vakauraya Matani mupristi waBhaari pamberi pearitari. Mupristi akagadza vatariri paimba yaJehovha.
\v 19 Akatora vakuru vamazana, navaKari, navarindi vamambo, navanhu vese venyika, vakaburusa mambo paimba yaJehovha, vakaenda kumba kwamambo nenzira yesuwo ravarindi vamambo. Iye akagara pachigaro choushe chamadzimambo.
\v 20 Naizvozvo vanhu vese venyika vakafara, guta rikanyarara; vakauraya Ataria nomunondo paimba yamambo.
\v 21 Jehoashi wakatanga kubata ushe ari wemakore manomwe.
