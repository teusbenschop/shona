\c 20
\s Kurwara kwaHezekia nekupora kwake
\p
\v 1 Mumazuva iwawo Hezekia wakarwarira kufa\x + 2 Makor. 32.24. Isa. 38.1-8,21,22.\x*. Muporofita Isaya mwanakomana waAmozi ndokusvika kwaari, ndokuti kwaari: Anoreva seizvi Jehovha: Raira imba yako, nokuti uchafa, uye haungararami.
\v 2 Zvino wakatendeusira chiso chake kumadziro, ndokunyengetera kuna Jehovha\x + 1 Sam. 20.25.\x*, achiti:
\v 3 Ndinokukumbirisai, Jehovha, dorangarirai kuti ndakafamba pamberi penyu muchokwadi\x + Neh. 5.19.13. 14,22,31.\x* uye nemoyo wakaperera\x + 1 Madz. 8.61.\x*, uye ndakaita zvakanaka pameso penyu\x + 18.3.\x*. Hezekia ndokuchema nekuchema kukuru\x + Map. 39.13.\x*.
\v 4 Zvino zvakaitika Isaya asati abuda pachivanze chepakati, shoko raJehovha ndokuuya kwaari richiti:
\v 5 Dzoka, ugoti kuna Hezekia, mutungamiriri wevanhu vangu\x + 1 Sam. 9.16. 10.1.\x*: Anoreva seizvi Jehovha, Mwari waDhavhidhi baba vako: Ndanzwa munyengetero wako\x + 19.20. Map. 65.2.\x*, ndaona misodzi yako\x + Map. 39.12. 56.8.\x*; tarira, ndichakuporesa; nezuva rechitatu uchakwira kuimba yaJehovha.
\v 6 Zvino ndichawedzera pamazuva ako makore gumi nemashanu; uye ndichakusunungura iwe neguta rino kubva muruoko rwamambo weAsiriya, uye ndichadzivirira guta rino nekuda kwangu, uye nekuda kwemuranda wangu Dhavhidhi\x + 19.34.\x*.
\p
\v 7 Zvino Isaya wakati: Torai sumbu remaonde\x + Isa. 38.21.\x*. Ivo ndokutora ndokuisa pamusoro pemota, iye ndokupora\x + Rev. 13.18.\x*.
\p
\v 8 Zvino Hezekia wakati kuna Isaya: Chiratidzo chichava chii kuti Jehovha achandiporesa, uye kuti ndichakwira kuimba yaJehovha zuva rechitatu\x + 19.29.\x*?
\v 9 Isaya ndokuti: Ichi chiratidzo kwauri chinobva kuna Jehovha, kuti Jehovha achaita chinhu chaataura: Mumvuri uchapfuurira mberi nhanho gumi, kana uchadzokera shure nhanho gumi here?
\v 10 Hezekia ndokuti: Zvakareruka\x + 3.18.\x* kuti mumvuri uredzve nhanho gumi; kwete, asi mumvuri ngaudzokere shure nhanho gumi\x + Map. 102.11.\x*.
\v 11 Zvino Isaya muporofita wakachema kuna Jehovha; iye ndokudzosera mumvuri shure panhanho dzawaiva waburuka nadzo \add pachiringazuva che\add*nhanho chaAhazi, nhanho gumi.
\p
\v 12 Panguva iyo Bherodhaki-Bharadhani mwanakomana waBharadhani mambo weBhabhironi wakatuma dzitsamba nechipo kuna Hezekia; nokuti waiva anzwa kuti Hezekia wairwara\x + Isa. 39.1-8.\x*.
\v 13 Zvino Hezekia wakavateerera\x + Isa. 39.2. 2 Makor. 32.31.\x*, ndokuvaratidza imba yake yose yezvinokosha, sirivha, negoridhe, nezvinonhuhwira, nemafuta anokosha, neimba yezvombo zvake, nezvose zvakawanikwa pafuma yake; kwaiva kusina chinhu muimba yake kana muushe hwake hwese Hezekia zvaasina kuvaratidza.
\p
\v 14 Zvino kwakauya Isaya muporofita kuna mambo Hezekia, ndokuti kwaari: Varume ava vati kudii? Uye vasvika kwauri vachibvepi? Hezekia ndokuti: Vabva kunyika iri kure, vachibva kuBhabhironi.
\v 15 Iye ndokuti: Vaonei muimba yako? Hezekia ndokuti: Vaona zvose zviri muimba yangu; hapana chinhu chandisina kuvaratidza pakati pezvakakosha zvangu\x + 20.13.\x*.
\v 16 Isaya ndokuti kuna Hezekia: Inzwa shoko raJehovha.
\v 17 Tarira, mazuva achauya, apo zvose zviri muimba yako uye izvo madzibaba ako zvaakakuchengetera kusvika zuva rino zvichatakurirwa kuBhabhironi; hakuna chichasiiwa, anoreva Jehovha\x + 25.13. 24.13. Jer. 20.5. Jer. 27.19-22. 52.17.\x*.
\v 18 Zvino vachatora pavanakomana vako, vachabuda mauri, vauchabereka, kuti vachava vatenwa mumuzinda wamambo weBhabhironi\x + 24.12. 2 Makor. 33.11.\x*.
\v 19 Hezekia ndokuti kuna Isaya: Rakanaka shoko raJehovha ramataura. Akatiwo: Handizvo here, kana kuchava nerugare nechokwadi pamazuva angu\x + 1 Sam. 3.18. 2 Makor. 32.25,26.\x*?
\p
\v 20 Zvino dzimwe dzenyaya dzaHezekia, nesimba rake rese\x + 2 Makor. 32.32.\x*, uye kuti wakaita dziva nemugero\x + 18.17. Neh. 2.14. 3.16.\x*, ndokupinza mvura muguta, hazvina kunyorwa here mubhuku reMakoronike emadzimambo aJudha\x + 2 Makor. 32.30. Isa. 22.9,11.\x*?
\v 21 Hezekia ndokurara nemadzibaba ake; Manase mwanakomana wake ndokuva mambo pachinzvimbo chake\x + 2 Makor. 32.33.\x*.
