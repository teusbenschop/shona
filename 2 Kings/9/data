\c 9
\s Jehu mambo waIsraeri anotanga kuparadza rudzi rwaAhabhi
\p
\v 1 Zvino muporofita Erisha wakadana umwe wevanakomana vevaporofita\x + 2.3.\x* ndokuti kwaari: Sunga chiuno chako\x + 1 Madz. 18.46.\x*, ugotora chinu ichi chemafuta muruoko rwako\x + 1 Sam. 10.1.\x* ugoenda kuRamoti-Giriyadhi\x + 8.28,29. 1 Madz. 22.3.\x*.
\v 2 Kana wasvikapo, tarirapo Jehu mwanakomana waJehoshafati mwanakomana waNimishi\x + 9.14. 8.18,26. 1 Madz. 21.29. 1 Madz. 19.16. 2 Makor. 22.2. 2 Makor. 21.6. Ezi. 5.1. 6.14. Zek. 1.1.\x*; upinde, ugomusimudza kubva pakati pehama dzake\x + 9.5,11.\x*, zvino umupinze mukamuri yemukati.
\v 3 Zvino utore chinu chemafuta, ugodira pamusoro wake, ugoti: Ndizvo zvinoreva Jehovha: Ndakuzodza kuva mambo pamusoro paIsraeri. Zvino uchazarura mukova ugotiza, uye usanonoka\x + 1 Sam. 10.1\x*.
\p
\v 4 Zvino jaya iro rakaenda, jaya muporofita, kuRamoti-Giriyadhi\x + 2.3.\x*.
\v 5 Parakasvika, tarira, vakuru vehondo vaiva vagere; rikati: Ndine shoko kwamuri mukuru. Jehu ndokuti: Kunani pakati pedu tose? Iro ndokuti: Kunemwi mukuru.
\v 6 Zvino wakasimuka ndokupinda mumba. Zvino rakadira mafuta pamusoro wake, ndokuti kwaari: Ndizvo zvinoreva Jehovha Mwari waIsraeri: Ndakuzodza kuva mambo pamusoro pevanhu vaJehovha, pamusoro paIsraeri.
\v 7 Zvino ucharova imba yaAhabhi tenzi wako, kuti nditsive ropa revaranda vangu vaporofita neropa revaranda vose vaJehovha paruoko rwaJezebheri\x + 1 Madz. 18.4. 21.15.\x*.
\v 8 Nokuti imba yose yaAhabhi ichaparara; uye ndichagura kuna Ahabhi\x + 1 Madz. 14.10. 21.21. 10.17.\x* anowetera pamadziro\x + 1 Sam. 25.22.\x*, newakavharirwa, newakasununguka kwaIsraeri\x + Det. 32.36.\x*.
\v 9 Zvino ndichaita imba yaAhabhi seimba yaJerobhoamu mwanakomana waNebhati\x + 1 Madz. 14.10. 15.29. 21.22.\x*, uye seimba yaBhaasha mwanakomana waAhija\x + 1 Madz. 16.3,11.\x*.
\v 10 Zvino imbwa dzichadya Jezebheri\x + 9.35,36. 1 Madz. 21.23.\x* padunhu raJezireeri\x + Josh. 17.16.\x*, uye hakungavi neano\add mu\add*viga. Zvino wakazarura mukova ndokutiza.
\v 11 Zvino Jehu akabuda kuvaranda vashe wake. Umwe ndokuti kwaari: Kuno mufaro here\x + 5.21.\x*? Benzi iri rakavingei kwauri\x + 9.20. Jer. 29.26. Hos. 9.7. Joh. 10.20. Mab. 26.24.\x*? Iye ndokuti kwavari: Imwi munoziva munhu uyu, nekutaura kwake\x + 1 Madz. 18.27.\x*.
\v 12 Ivo ndokuti: Inhema! Tiudze ikozvino. Iye ndokuti: Wandiudza zvekuti nezvekuti, achiti: Ndizvo zvinoreva Jehovha: Ndakakuzodza uve mambo pamusoro paIsraeri.
\v 13 Ipapo vakakurumidza, umwe neumwe akatora nguvo yake, akaiisa pasi pake pamusoro pezvikwiriso\x + Mat. 21.8. Mako 11.8.\x*, vakaridza hwamanda, vakati: Jehu ndimambo\x + 1 Madz. 1.34.\x*!
\p
\v 14 Naizvozvo Jehu mwanakomana waJehoshafati, mwanakomana waNimishi wakarongera Joramu. Zvino Joramu wakachengetedza Ramoti-Giriyadhi\x + 8.28.\x*, iye neVaIsraeri vose, nekuda kwaHazaeri mambo weSiriya\x + 1 Madz. 19.17.\x*.
\v 15 Asi Jehoramu mambo wakadzokera kuJezireeri kunorapiwa mavanga VaSiriya avaiva vamurova paakarwa naHazaeri mambo weSiriya\x + 8.29.\x*. Jehu ndokuti: Kana chiri chido chenyu, ngakurege kubuda anopukunyuka muguta, kunoreva izvi kuJezireeri\x + Josh. 17.16.\x*.
\p
\v 16 Naizvozvo Jehu wakakwira \add ngoro\add*, ndokuenda kuJezireeri, nokuti Joramu waiva arerepo. Zvino Ahaziya mambo waJudha waiva aburuka kuzoona Joramu\x + 8.29.\x*.
\v 17 Zvino kwakamira nharirire pashongwe muJezireeri, ndokuona chaunga chaJehu iye achiuya, ndokuti: Ndinoona chaunga. Jehoramu ndokuti: Tora mutasvi webhiza utume kunosangana navo, uye ngaati: Rugare here?
\v 18 Naizvozvo kwakaenda mutasvi webhiza kunosangana naye, ndokuti: Ndizvo zvinoreva mambo: Rugare here? Jehu ndokuti: Unei nerugare? Tendeukira shure kwangu. Nharirire ndokureva ichiti: Nhume yakasvika kwavari, asi haidzoki.
\v 19 Zvino wakatuma mutasvi webhiza wechipiri, iye ndokusvika kwavari, ndokuti: Ndizvo zvinoreva mambo: Rugare here? Jehu ndokuti: Unei nerugare? Tendeukira shure kwangu.
\v 20 Nharirire ndokureva ichiti: Wakasvika kwavari asi haadzoki; uye kufambisa kwakafanana nekufambisa kwaJehu\x + 2 Sam. 18.27.\x* mwanakomana waNimishi, nokuti anofambisa zvekupenga\x + 9.2,14.\x*.
\v 21 Zvino Jehoramu wakati: Sungai! Zvino vakasunga ngoro yake. Jehoramu mambo waIsraeri naAhaziya mambo waJudha, umwe neumwe pangoro yake, ndokubuda kunosangana naJehu\x + 2 Makor. 22.7.\x*; zvino vakamuwana mubindu raNabhoti muJezireeri\x + 9.25,26.\x*.
\v 22 Zvino zvakaitika Joramu paakaona Jehu, kuti wakati: Rugare here, Jehu? Iye ndokuti: Rugare rwei, ufeve hwamai vako\x + 2 Makor. 21.13. Eki. 7.11.\x* Jezebheri neuroyi hwavo huchiri uzhinji\x + 2 Makor. 21.13. Eki. 7.11.\x*!
\v 23 Joramu ndokutendeusa maoko ake ndokutiza, ndokuti kuna Ahaziya: Unyengeri, Ahaziya!
\v 24 Zvino Jehu wakahwembura kwazvo uta, ndokurova Joramu pakati pemafudzi ake; museve ndokubuda nepamoyo wake; ndokugwadama mungoro yake.
\v 25 Zvino \add Jehu\add* wakati kuna Bhidhikari mukuru wake\x + 7.2.\x*: Simudza, umukande mubindu remunda waNabhoti muJezireeri; nokuti rangarira ini newe tatasva tiri vaviri shure kwaAhabhi baba vake\x + Isa. 21.7,9.\x*, Jehovha wamutakudza\x + 1 Madz. 21.29.\x* mutoro uyu\x + Isa. 13.1. 15.1. 21.1. Jer. 23.33. Zek. 9.1. Mara. 1.1.\x*:
\v 26 Zvirokwazvo nezuro ndakaona ropa raNabhoti neropa revanakomana vake, anoreva Jehovha; ndichakutsiva mubindu rino, anoreva Jehovha. Naizvozvo musimudze umukande mubindu iri, zvichienderana neshoko raJehovha\x + 1 Madz. 21.29.\x*.
\p
\v 27 Ahaziya mambo waJudha wakati aona ndokutiza nenzira yeimba yebindu. Jehu ndokudzingirirana naye ndokuti: Murovei naiye mungoro pakukwira kuGuri\x + 2 Makor. 22.9. Josh. 17.11.\x* riri paIbhureami\x + 2 Makor. 22.9. Josh. 17.11.\x*. Zvino wakatizira kuMegidho, ndokufirako.
\v 28 Zvino varanda vake vakamutakura mungoro kuenda Jerusarema ndokumuviga muhwiro hwake kumadzibaba ake muguta raDhavhidhi\x + 23.30. 14.20.\x*.
\p
\v 29 Zvino mugore regumi nerimwe raJoramu mwanakomana waAhabhi, Ahaziya wakava mambo pamusoro paJudha.
\p
\v 30 Jehu wakati asvika paJezireeri, Jezebheri wakazvinzwa ndokupenda meso ake ndokushongedza musoro wake\x + Jer. 4.30. Eze. 23.40.\x*, ndokudongorera nepahwindo\x + 2 Sam. 6.16.\x*.
\v 31 Jehu paaipinda pasuwo, iye ndokuti: Rugare here, Zimiri, muurayi watenzi wake\x + 1 Madz. 16.9-20.\x*?
\v 32 Zvino wakasimudzira chiso chake kuhwindo, ndokuti: Ndiani ari kwandiri? Ndiani? Zvino kwakadongorera kwaari vatenwa vaviri \add kana\add* vatatu.
\v 33 Zvino wakati: Mupotserei pasi. Zvino vakamupotsera pasi; \add rimwe\add* reropa rake ndokutsatikira pamadziro nepamabhiza; zvino akamutsikira pasi.
\v 34 Zvino wakapinda ndokudya ndokunwa, ndokuti: Zvino tarisai uyu mukadzi wakatukwa umuvige, nokuti mukunda wamambo\x + 1 Madz. 16.31.\x*.
\v 35 Zvino vakaenda kunomuviga, asi havana kuwana chake kunze kwedehenya, netsoka, nezvanza zvemaoko.
\v 36 Naizvozvo vakadzoka ndokumuudza. Iye ndokuti: Iri ishoko raJehovha raakataura kubudikidza neruoko rwemuranda wake Eria muTishibhi richiti: Padunhu reJezireeri imbwa dzichadya nyama yaJezebheri\x + 9.26. 1 Madz. 21.23.\x*;
\v 37 uye chitunha chaJezebheri chichava semupfudze pachiso chevhu padunhu reJezireeri, kuti vasati: Uyu ndiJezebheri\x + Map. 83.10. Jer. 8.2. 9.22. 16.4. 25.33.\x*.
