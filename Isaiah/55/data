\c 55
\s Uyai mutora ruponeso
\p
\v 1 Nhai, imwi mese mune nyota, uyai kumvura \add zhinji\add*, nowasina mari, uyai, mutenge mudye; zvirokwazvo, uyai mutenge waini nomukaka, musine mari, pasina mutengo.
\v 2 Munoparadzireiko mari muchitenga zvisati zviri zvokudya, nesimba \add renyu\add* muchitenga zvisingagutisi? Nditeererei zvakanaka, mudye zvakanaka, uye mweya yenyu ngaizvifadze muzvakakora.
\v 3 Rerekai nzeve yenyu, muuye kwandiri; inzwai, mweya yenyu igorarama; ndichaita sungano isingaperi nemwi, nyasha dzazvokwadi \add dzakapikirwa\add* Dhavhidhi.
\v 4 Tarirai, ndakamupa ave chapupu kuvanhu, mutungamiriri nomubati kuvanhu.
\v 5 Tarira, uchadana rudzi rwausingazivi, norudzi rwawakange rusingakuzivi, iwe ruchamhanyira kwauri, nokuda kwaJehovha Mwari wako, nokoMutsvene waIsraeri; nokuti iye akakurumbidza.
\p
\v 6 Tsvakai Jehovha achawanikwa, danai kwaari achiri pedo.
\v 7 Akaipa ngaasiye nzira yake, nomunhu asakarurama mirangariro yake; ngaadzokere kuna Jehovha, iye achamunzwira tsitsi, nokuna Mwari wedu, nokuti achakanganwira zvikuru.
\p
\v 8 Nokuti ndangariro dzanguanorarama ma hadzizi ndangariro dzenyu, nenzira dzenyu hadzizi nzira dzangu ndizvo zvinotaura Jehovha.
\v 9 Nokuti denga \add sezva\add*rakakwirira kupfuura nyika, saizvozvo nzira dzangu dzakakwirira kupfuura nzira dzenyu, nendangariro dzangu kupfuura ndangariro dzenyu.
\v 10 Nokuti mvura sezvainoburuka, nemagada echando zvichibva kudenga, zvisingazodzokeriko, asi zvinodiridza nyika, zvichiiberekesa nokuitungisa maruva, ichipa mbewu, kumudzvari, nomudyi zvokudya,
\v 11 ndizvo zvichaita shoko rangu rinobuda mumuromo mangu; haringadzokeri kwandiri risina \add chinhu\add*, asi richapedzisa zvandinoda, richibudirira \add pane \add*zvandakaritumira.
\v 12 Nokuti muchabuda nomufaro, nokutungamirirwa norugare; makomo nezvikomo zvichamukira mukuimba nomufaro pamberi penyu; miti yese yokudondo ichauchira.
\v 13 Panzvimbo yomunzwa pachamera mufiri*, panzvimbo yorukato pachamera mumirite*; zvichava kuna Jehovha zita, chive chiratidzo chisingaperi, chisingazogurwi.