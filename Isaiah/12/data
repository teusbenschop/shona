\c 12
\s Rwiyo rwokuvonga
\p
\v 1 Nezuva iro uchati: Ndinokuvongai Jehovha; makange makanditsamwira, asi kutsamwa kwenyu kwakadzorwa, munondinyaradza.
\v 2 Tarirai, Mwari ndiye ruponeso rwangu; ndichavimba ndisingatyi; nokuti Jehovha, iye Jehovha, ndiye simba rangu norwiyo rwangu; iye wava ruponeso rwangu.
\v 3 Saka muchachera mvura nomufaro pamatsime oruponeso.
\v 4 Zvino nezuva iro muchati: Vongai Jehovha, paridzai zita rake, zivisai mabasa ake pakati pavanhu, muudze vanhu kuti zita rake rinokudziwa.
\v 5 Imbirai Jehovha; nokuti akaita zvinhu zvakaisvonaka-naka; izvi ngazvizikamwe panyika yese.
\v 6 Danidzira upururudze, iwe ugere paZiyoni; nokuti Mutsvene waIsraeri mukuru pakati penyu.