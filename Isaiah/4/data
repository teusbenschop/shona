\c 4
\p
\v 1 Nezuva iro vakadzi vanomwe vachabata murume mumwe, vachiti: Tichadya zvokudya zvedu, tichapfeka zvokupfeka zvedu; tinongoda kudanwa zita rako chete; bvisa kunyadzwa kwedu.
\v 2 Nezuva iro bukira raJehovha richanaka nokubwinya, uye zvibereko zvenyika zvichava zvakaisvonaka nezvinorumbidzwa kuna vakapukunyuka VaIsraeri.
\v 3 Vakasiiwa paZiyoni, navakasara paJerusarema, ivo vachanzi vatsvene, ani nani akanyorwa pakati pavapenyu muJerusarema;
\v 4 kana Ishe ashambidza tsvina yavakunda veZiyoni, anatsa ropa reJerusarema achiribvisa mukati maro, nomweya wokururamisa uye nomweya wokupisa.
\v 5 Zvino Jehovha achasvika pamusoro peimba imwe neimwe pagomo reZiyoni, napamusoro peungano dzakadanwa tsvene dzaro, gore noutsi masikati, nokupenya komoto unopfuta usiku; nokuti pachava nechifukidzo pamusoro pokubwinya kwese.
\v 6 Kuchavapo netende, richava mumvuri masikati kana zuva richipisa, noutiziro nechivando kana pane dutu nemvura.