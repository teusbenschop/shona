\c 27
\s VaIsraeri vacharangwa asi vachadzoswazve naJehovha
\p
\v 1 Nezuva iro Jehovha acharova nomunondo wake mukukutu, mukuru, noune simba, revhiatani, iyo nyoka inokurumidza, iyo, nyoka yakagonyana; achauraya chikara chiri mugungwa.
\p
\v 2 Nezuva iro vachaimba vachiti: Munda wemizambiringa, chiuimbirai!
\v 3 Ini Jehovha ndini muchengeti wawo; ndichaudiridza nguva imwe neimwe; ndichauchengeta masikati nousiku, kuti urege kutadzirwa nomunhu.
\v 4 Ini handina hasha; dai rukato neminzwa zvairwa neni! Ndaizvivamba, ndaizvipisa pamwe chete.
\v 5 Kana asingadaro, ngaabate simba rangu, ayanane neni, ngaayanane neni.
\p
\v 6 Namazuva anouya Jakove achamera midzi; Israeri achatunga maruva nokutumbuka; vachazadza nyika yese nezvibereko.
\p
\v 7 Ko akavarova iye sezvaakarova avo vakavarova here? Ko vakaurawa nokuurawa kwaivo vakaurawa navo here?
\v 8 Pakuvadzinga kwenyu makarwa navo nechiyero chakafanira; wakavabvisa nemhepo yake ine simba nezuva remhepo yokumabvazuva.
\v 9 Saka nenzira iyi zvakaipa zvaJakove zvichadzikunurwa; izvi ndizvo zvibereko zvese zvokubviswa kwezvivi zvake, kana achiita mabwe ese earitari ave samabwe omunyaka akaputswa-putswa, kuti matanda ekunamata nawo nemifananidzo yezuva zvirege kuzomiswa.
\v 10 Nokuti guta, rakakombwa norusvingo, rasiiwa riri rega, hwava hugaro hwasiiwa riri dongo, serenje; ndipo pachava namafuro emhuru, ndipo paicharara pasi, ichidya mashizha apo.
\v 11 Kana matavi apo aoma, achavhumwa; vakadzi vachauya vachiapisa; nokuti vanhu ava havana njere; saka akavaita haangavi netsitsi navo, akavaumba haangavi norudo navo.
\p
\v 12 Zvino nezuva iro Jehovha achapura zviyo kubvira pamvura yoRwizi kusvikira parukova rweEgipita; imwi muchaunganidzwa, muchiita mumwe-mumwe, imwi vana vaIsiraeti.
\v 13 Zvino nezuva iro hwamanda huru icharidzwa; vakange voparara panyika yeAsiriya, navakange vadzingirwa kunyika yeEgipita, vachauya; vachanamata Jehovha pagomo dzvene paJerusarema.