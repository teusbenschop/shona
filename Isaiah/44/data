\c 44
\p
\v 1 Zvino ikozvino, inzwa, iwe Jakove muranda wangu, newe Israeri wandakasarudza:
\v 2 Anoreva seizvi Jehovha wakakuita, nekukuumba kubva muchizvaro, achakubatsira: Usatya, Jakove muranda wangu, newe Jeshuruni wandakasarudza.
\v 3 Nokuti ndichadira mvura pamusoro peane nyota, nemafashame pamusoro pevhu rakaoma. Ndichadira mweya wangu pamusoro pembeu yako, neropafadzo yangu pamusoro pechizvarwa chako.
\v 4 Zvino vachabukira pakati peuswa, semikonachando pahova dzemvura.
\v 5 Umwe achati: Ndiri waJehovha; uye umwe a\add zvi\add*daidze nezita raJakove; umwezve achanyora \add mu\add*ruoko rwake \add achiti\add*: \add Ndiri\add* waJehovha; neku\add zvi\add*pa mutupo nezita raIsraeri.
\s Zvifananidzo hazvina maturo
\p
\v 6 Anoreva seizvi Jehovha, Mambo waIsraeri, neMudzikunuri wake, Jehovha wehondo: Ndini wekutanga uye ndini wekupedzisira; uye kunze kwangu hakuna Mwari.
\v 7 Zvino ndiani angadana seni, nekuzviparidza, nekuzvirongedzera ini, kubva pandakagadza vanhu vekare? Nezvinhu zvinouya, nezvichauya, ngavazviparidze kwavari.
\v 8 Musavhunduka uye musatya; handina kukunzwisai here kubva panguva iyo, ndikazviparidza? Zvino imwi muri zvapupu zvangu. Kuna Mwari here kunze kwangu? Zvirokwazvo hakuna \add rimwe\add* Ibwe; handirizivi.
\p
\v 9 Vose vanoumba zvifananidzo zvakavezwa havana maturo, nezvinhu zvavo zvinodikanwa hazvibatsiri chinhu; ivowo zvapupu zvavo; havaoni uye havazivi kuti vanyare.
\v 10 Ndiani wakaumba mwari kana wakaumba nekunyungudusa chifananidzo chakavezwa chisingabatsiri chinhu?
\v 11 Tarira, vose vafambidzani vake vachanyara, nevavezi vanobva pavanhu; ngavaunganidzwe vese, ngavasimuke, ngavatye, vanyare pamwe chete.
\p
\v 12 Mupfuri \add anopfura\add* sanhu, anoshanda nemazimbe, nekuriumba nedzinyundo, nekurishanda nesimba reruoko rwake; zvirokwazvo ane nzara, simba rake rinopera, haanwi mvura, kusvika aneta.
\v 13 Muvezi anotatamura chitariso, anotara nechinyoreso, anochiita nembezo, uye anochitara nekambasi*, anochiita nemufananidzo wemunhu, nerunako rwemunhu, kuti chigare mumba.
\v 14 Anozvitemera misidhari, ndokutora musipiresi nemuouki, ndokuzvisimbisira iyo pakati pemiti yesango, anosima mupaini, mvura yekunaya ndoku\add u\add*kurisa.
\v 15 Zvino zvichava zvemunhu kuti avese, uye achatora pazviri ndokudziya, zvirokwazvo anopfutidza ndokubika chingwa, zvirokwazvo anoita mwari, ndoku\add mu\add*kotamira, wakachiita chifananidzo chakavezwa, ndokuchifugamira.
\v 16 Anopisa hafu yacho mumoto; pane hafu yacho anodya nyama; anogocha mugochiwa ndokuguta; zvirokwazvo, anodziya ndokuti: Haiwa, ndadziya, ndaona moto.
\v 17 Zvino zvakasara zvawo ano\add zvi\add*ita kuva mwari, zvive chifananidzo chake chakavezwa; anochifugamira ndokushumira nekunamata kwachiri, ndokuti: Ndinunurei, nokuti muri mwari wangu.
\v 18 Havana kuziva uye havana kunzwisisa, nokuti wakanamira meso avo kuti vasaona, \add ne\add*moyo yavo kuti vasanzwisisa.
\v 19 Hakuna anorangarira mumoyo make, uye hakuna ruzivo, uye hakuna kunzwisisa, kuti ati: Ndapisa hafu wacho mumoto, uye zvirokwazvo ndabika chingwa pamusoro pemazimbe acho, ndagocha nyama ndikadya; zvino ndingaita chinonyangadza nezvakasara zvacho here? Ndingafugamira danda remuti here?
\v 20 Anodya madota; moyo wakanyengerwa wamutsausa, uye haasununguri moyo wake, uye haati: Hakuna nhema muruoko rwangu rwerudyi here?
\v 21 Rangarira zvinhu izvi, Jakove, naIsraeri, nokuti ndiwe muranda wangu; ndakakuumba, uri muranda wangu; haiwa Israeri, haungakanganikwi neni.
\v 22 Ndakadzima zvitadzo zvako segore rinorema, nezvivi zvako segore; dzokera kwandiri, nokuti ndakakudzikunura.
\p
\v 23 Imbai, matenga, nokuti Jehovha wakaita \add izvozvo\add*; danidzirai, mativi ari pasi enyika; pururudzai nekuimba, makomo, sango nemuti umwe neumwe uri mariri; nokuti Jehovha wakadzikunura Jakove, wakazvirumbidza muna Israeri.
\v 24 Anoreva seizvi Jehovha, Mudzikunuri wako, naiye wakakuumba kubva pachizvaro: Ndini Jehovha anoita zvinhu zvose, anotatamura matenga ari oga, anowaridza nyika ndomene;
\v 25 anoshaisa maturo zviratidzo zvevane nhema, uye anopengesa vavuki, anodzosera shure vachenjeri, uye anoita ruzivo rwavo rwuve upenzi;
\v 26 anosimbisa shoko remuranda wake, uye anopedzeredza zano renhume dzake; anoti pamusoro peJerusarema: Richagarwa; nepamusoro pemaguta aJudha: Muchavakwa; uye ndichamutsa matongo aro;
\v 27 iye anoti kuudziku: Chipwa, uye ndichapwisa nzizi dzako;
\v 28 iye anoti pamusoro paKoreshi: Mufudzi wangu, uye achapedzeredza mufaro wangu wose; uye ati pamusoro peJerusarema: Ngarivakwe; uye \add pamusoro pe\add*tembere: Nheyo dzako ngadziteyiwe.
