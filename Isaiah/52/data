\c 52
\p
\v 1 Muka, muka, pfeka simba rako, iwe Ziyoni; pfeka nguvo dzako dzakaisvonaka, iwe Jerusarema, guta dzvene; nokuti kubva ikozvino hakungapinda mukati mako asina kudzingiswa neasina kuchena.
\v 2 Zvizunze kubva muguruva; simuka, ugare pasi, iwe Jerusarema; zvisunungure \add pa\add*zvisungo zvemutsipa wako, iwe mukunda wakatapwa weZiyoni.
\v 3 Nokuti anoreva seizvi Jehovha: Makatengeswa pasina; zvino muchadzikunurwa pasina mari.
\v 4 Nokuti anoreva seizvi Ishe Jehovha: Vanhu vangu vakaburukira Egipita nenguva yekare kunogarako sevatorwa; zvino muAsiriya wakavamanikidza pasina chikonzero.
\v 5 Zvino ikozvino, ndinei pano, anoreva Jehovha, kuti vanhu vangu vanotorerwa pasina; vanotonga pamusoro pavo vano\add va\add*ungudzisa, anoreva Jehovha; uye zita rangu rinoramba richinyombwa zuva rose.
\v 6 Naizvozvo vanhu vangu vachaziva zita rangu; naizvozvo nezuva iro \add vachaziva\add* kuti ndini ndinotaura; tarira, ndini.
\p
\v 7 Dzakanaka sei pamusoro pemakomo tsoka dzeanouya nemashoko akanaka, anoparidza rugare, anouya nemashoko akanaka ezvakanaka, anonzwisa ruponeso, anoti kuZiyoni: Mwari wako anotonga!
\v 8 Inzwi renharirire dzako! Vachasimudza inzwi, vachaimba zvikuru pamwe chete; nokuti vachaona ziso neziso Jehovha paachadzosa Ziyoni.
\p
\v 9 Pururudzai nemufaro, imbai pamwe chete, imwi matongo eJerusarema, nokuti Jehovha wakanyaradza vanhu vake, wakadzikunura Jerusarema.
\v 10 Jehovha akafukura ruoko rwake rutsvene pameso pemarudzi ose; uye migumo yose yenyika ichaona ruponeso rwaMwari wedu.
\p
\v 11 Ibvai, ibvai, budai ipapo, musabata chinhu chine tsvina; budai pakati paro; ivai vakachena, imwi munotakura midziyo yaJehovha.
\v 12 Nokuti hamungabudi muchikurumidza, uye hamungaendi muchitiza; nokuti Jehovha achafamba pamberi penyu; uye Mwari waIsraeri achava muvhumbamiri mumashure.
\p
\v 13 Tarirai, muranda wangu achaita neuchenjeri; achakwiridzwa, nekusimudzwa, nekukwirira kwazvo.
\v 14 Sezvo vazhinji vakashamiswa nemwi, kuonekwa kwake kwakakuvara zvakadai, kupfuura upi neupi, nechimiro chake kupfuura vanakomana vevanhu.
\v 15 Saizvozvo achasasa marudzi mazhinji; madzimambo achapfumbira muromo wawo pamusoro pake; nokuti zvavasina kurondedzerwa vachazviona, nezvavasina kunzwa vachazvinzwisisa.
