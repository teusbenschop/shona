\c 54
\s Jehovha ane rudo rukuru neZiyoni
\p
\v 1 Imba, iwe ngomwa, iwe usina kubereka; muka nokuimba, udanidzirise, iwe usina kumbosununguka; nokuti vana vouri ega vazhinji kukunda vana vomukadzi akawanikwa. Ndizvo zvinotaura Jehovha.
\v 2 Kurisa nzvimbo yetende rako, ngavatatamure maketeni eugaro hwako; usarega, urebese mabote ako, usimbise mbambo dzako.
\v 3 Nokuti uchapararira kuruoko rworudyi nokuruboshwe; vana vako vachagara nhaka yavahedheni, vaite matongo agarwe.
\v 4 Usatya, nokuti haunganyadziswi; uye usakanganiswa, nokuti haungavi nenyadzi; nokuti uchakanganwa kunyara kohumhandara hwako, haungazorangariri kuzvidzwa kohuchirikadzi hwako.
\v 5 Nokuti Muiti wako ndiye murume wako, Jehovha wehondo ndiro zita rake; Mudzikunuri wako ndiye Mutsvene waIsraeri, iye achanzi Mwari wenyika yese.
\v 6 Nokuti Jehovha akakudana somukadzi, akasiiwa ane shungu pamweya, somukadzi akawanikwa achiri mudiki ndokuzorambwa ndizvo zvinotaura Mwari wako.
\v 7 Kwechinguvana, ndakakusiya, asi nenyasha huru ndichakuunganidza.
\v 8 Nehasha dzakapupuma, ndakakuvanzira chiso changu kwechinguvana; asi nohunyoro husingaperi ndichakunzwira nyasha, ndizvo zvinotaura Jehovha Mudzikunuri wako.
\v 9 Nokuti izvi zvakaita semvura yaNowa kwandiri; nokuti \add sezva\add*ndakapika kuti mvura yaNowa haingazodarikizve napanyika, saizvozvo ndakapika kuti handichazokutsamwiri, kana kukutuka.
\v 10 Nokuti makomo achabva, nezvikomo zvizungunuke, asi hunyoro hwangu haungabvi kwauri, kana sungano yangu yorugare haingazungunuki ndizvo zvinotaura Jehovha ane nyasha newe.
\s Jerusarema idzva
\p
\v 11 Haiwa, iwe mutambudziki, wakaposerwa \add nedutu\add* remhepo, usina kunyaradzwa, tarira, ndichateya mabwe ako namavara akanaka, ndichateya nheyo dzako \add namabwe\add* esafiri.
\v 12 Ndichaita shongwe dzako ne-agati*, namasuwo ako ne-kabhunakeri*, nomuganhu wako wese namabwe anofadza.
\v 13 Navana vako vese vachadzidziswa naJehovha, uye ruchava rukuru, rugare rwavana vako.
\v 14 Uchasimbiswa mukururama; uchava kure nokumanikidzwa, nokuti haungatyi, uye kure nezvinotyisa, nokuti hakungaswederi kwauri.
\v 15 Tarira, vachavungana, asi kwete neni. Ani nani unovungana pamwe kurwa newe uchawa nokuda kwako.
\v 16 Tarira, ndakasika mupfuri anopfutidza mazimbe mumoto, ndokuita nhumbi yebasa rake; uye ini ndakasika muparadzi, kuti aparadze.
\v 17 Hakuna nhumbi \add yokurwa \add*inopfurwa kuzorwa newe ingabudirira; rurimi rumwe norumwe runokukwirira pakutongwa ruchapiwa mhosva. Ndiyo nhaka yavaranda vaJehovha, nokururama kwavo \add ndo\add*kwangu ndizvo zvinotaura Jehovha.