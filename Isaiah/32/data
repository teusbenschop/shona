\c 32
\s Ushe hwaMambo wakarurama
\p
\v 1 Tarirai, mambo achabata ushe nokururama, machinda achabata achiruramisira.
\v 2 Munhu umwe neumwe achava seutiziro pamhepo, sechivando pakunaya kukuru kwemvura, senzizi dzemvura panzvimbo yakaoma, somumvuri wedombo guru panyika yafa nenyota.
\v 3 Meso avanoona haangatsinzini, nzeve dzavanonzwa dzichateerera.
\v 4 Moyo yavanotaura vasingarangariri zvakanaka ichanzwisisa ruzivo, marimi avanokakamira achaziva kutaura zvakanaka.
\v 5 Benzi harichazonzi munhu akakudzwa, munyengeri haanganzi mukomboreri.
\v 6 Nokuti benzi rinotaura zvohupenzi, moyo waro unoita zvakaipa, zvaanoita zvinomhura Mwari, nokureva zvingarasi a vanhu pamusoro paJehovha, zvaanorega kugutisa mweya wavane nzara, nokushaisa vane nyota chinomwiwa.
\v 7 Mitoo yomunyengeri yakaipa; anofunga mano akaipa, kuti aparadze vanyoro namashoko enhema, kunyange anoshaiwa achitaura zvakanaka.
\v 8 Asi akarurama anofunga zvinhu zvakarurama; anorambira panzira yezvakarurama.
\s Vakadzi veJerusarema vanonyeverwa
\p
\v 9 Simukai, imwi vakadzi vagere zvakanaka, munzwe inzwi rangu; imwi vakunda vasine hanya, teererai kutaura kwangu.
\v 10 Nokuti kana kwapfuura gore namazuva, muchatambudzika, imwi vasine hanya; nokuti kukohwiwa kwamazambiringa kuchakona, nguva yokuunganidza haingasviki.
\v 11 Dederai, imwi vakadzi vagere zvakanaka; tambudzikai, imwi vasine hanya; zvifukurei, mubvise nguvo dzenyu, muzvisunge zviuno namakudza.
\v 12 Vachazvirova zvipfuva nokuda kweminda yaifadza, nomuzambiringa waibereka zvakanaka.
\v 13 Panyika yavanhu vangu pachamera minzwa norukato; zvirokwazvo, pamusoro pedzimba dzese dzomufaro muguta romufaro.
\v 14 Nokuti imba yamambo ichasiiwa, guta rina vanhu vazhinji richaita dongo; chikomo nenhare zvichashanduka mapako nokusingaperi, panofara mbizi, namafuro ezvipfuwo;
\v 15 kusvikira mweya uchidururwa pamusoro pedu uchibva kumusoro, renje rikaita munda unobereka zvakanaka, nomunda unobereka zvakanaka uchinzi idondo.
\v 16 Ipapo kururamisira kuchagara murenje, kururama kuchagara mumunda unobereka zvakanaka.
\v 17 Basa rokururama richava rugare, zvibereko zvokururama zvichava kunyarara nokutenda nokusingaperi.
\v 18 Vanhu vangu vachagara paugaro vane rugare, napadzimba dzakasimba, napanzvimbo dzokuzorora dzakadzikama.
\v 19 Asi chimvuramabwe chichavapo kana dondo richiwa, neguta richaparadzwa chose.
\v 20 Makaropafadzwa imwi munokusha pese panemvura, munosundira makumbo enzombe neembongoro.