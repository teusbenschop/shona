\c 41
\s Jehovha ndiye anorwira vanhu vake
\p
\v 1 Nyararai pamberi pangu, imwi zviwi; vanhu ngavawane simba idzva, ngavaswedere, ipapo ngavataure; ngatiswedere pamwe chete kutongerwa mhaka.
\v 2 Ndianiko wakamutsa umwe kumabvazuva, anokunda pese-pese paa notsika? Ndianiko anomupa marudzi avanhu, achimubatisa madzimambo paushe hwake? Anovaisa pamunondo wake seguruva, napauta hwake sehundi inodzingwa nemhepo.
\v 3 Anodzingana navo, ndokupfuura hake zvakanaka nenzira yaasina kumbotsika netsoka dzake.
\v 4 Ndianiko akabata basa iro nokuzviita? Ndiye anodana marudzi kubvira pakutanga; ini Jehovha, wokutanga, nowokupedzisira.
\v 5 Zviwi zvakaona, zvikatya; migumo yenyika inodedera, inoswedera, youya.
\v 6 Umwe neumwe anobatsira wokwake; anoti kuhama yake: Tsunga hako moyo.
\v 7 Saizvozvo muvezi anosimbisa mupfuri wegoridhe, nowanopfura nenyundo anosimbisa anorova panhera, achiti: Pamusoro pokunamatidza. Zvakanaka; ndokuzvirovera nembambo kuti zvirege kuzununguka.
\p
\v 8 Asi iwe Israeri, muranda wangu, Jakove, wandakasanangura, vana vaAbhurahama shamwari yangu,
\v 9 iwe wandakatora kumigomo yenyika, ndikakudana kumakona ayo, ndikati kwauri, Uri muranda wangu, ndakakusanangura, handina kukurasi a.
\v 10 Usatya, nokuti ndinewe; usavhunduka, nokuti ndiri Mwari wako; ndichakusimbisa, zvirokwazvo, ndichakubatsira; zvirokwazvo, ndichakutsigira noruoko rwangu rworudyi rune simba.
\v 11 Tarira, vese vanokutsamwira, vachanyadziswa vave nenyadzi; vanokakavara newe vachava sechinhu chisipo, vachaparara.
\v 12 Uchavatsvaka, asi haungavawani, ivo vanokakavara newe; vanorwa newe vachava sechinhu chisipo, sechinhu chisina maturo.
\v 13 Nokuti ini Jehovha, Mwari wako, ndichabata ruoko rwako rworudyi, ndichiti kwauri: Usatya, ini ndichakubatsira.
\v 14 Usatya, Jakove iwe honye, nemwi varume VaIsraeri; ini ndichakubatsira, ndizvo zvinotaura Jehovha, mudzikunuri wako ndiye Mutsvene waIsraeri.
\v 15 Tarira, ndakakuita mupuro mutsva, unopinza, unameno; uchapura makomo, nokuaputsa-putsa, uchaita zvikomo zvive sehundi.
\v 16 Uchaaurutsa, achatorwa nemhepo, chamupupuri chichaaparadzira kwese; iwe uchafarira Jehovha, nokuzvirumbidza noMutsvene waIsraeri.
\p
\v 17 Varombo navanoshayiwa vanotsvaka mvura, asi haipo, marimi avo anooma nenyota; ini, Jehovha ndichavapindura, ini Mwari waIsraeri, handingavarasi.
\v 18 Ndichazarura nzizi pamakomo asine miti, namatsime pakati pemipata; renje ndichariita dziva remvura, nenyika yakaoma zvitubu zvemvura.
\v 19 Ndichasima parenje miti yemisidhari, nemiakasia, nemimirite, nemiorivhi; ndichaisa musango misiperesi, nemipani, nemifiri iyo yese;
\v 20 kuti vanhu vaone, nokuziva, nokurangarira, nokunzwisisa, kuti ruoko rwaJehovha ndirwo rwakaita izvozvo, uye kuti Mutsvene waIsraeri ndiye wakazvisika.
\p
\v 21 Zvanzi naJehovha: Revai mhaka yenyu; zvanzi namambo waJakove: Uyai namashoko enyu akasimba.
\v 22 Ngavauye nawo, vatiudze zvichaitwa, tiudzei zvinhu zvakare, kuti ndezvei, kuti tizvirangarire, tizive kuguma kwazvo; kana mutizivise zvichazovapo.
\v 23 Tiudzei zvinhu zvichazovapo pashure, tizive kuti muri vamwari; zvirokwazvo, itai zvakanaka, kana itai zvakaipa, kuti tishamiswe, tizvione tese pamwe chete.
\v 24 Tarirai imwi hamuzi chinhu, nebasa renyu harizi chinhu; anokusanangurai anonyangadza.
\p
\v 25 Ndamutsa umwe anobva kurutivi rwekumaodzanyemba, zvino wasvika; umwe anobva kumabudazuva, anodana zita rangu; iye achatsika vabati samatope, somuumbi anokanya ivhu.
\v 26 Ndianiko wakatiudza izvozvo kubvira pakutanga, kuti tizive? Napanguva yakare, kuti titi: Zvirokwazvo? Zvirokwazvo, hakuna anotiudza, zvirokwazvo, hakuna anotiratidza, zvirokwazvo, hakuna anonzwa mashoko enyu.
\v 27 Ndini ndichatanga kuti kuZiyoni: Tarirai, tarirai, havo; ndichatumira Jerusarema nhume inouya namashoko akanaka.
\v 28 Kana ndichitarira, hakuna munhu; pakati pavo hakuna anogona kurayirira, angapindura shoko, kana ndichivabvunza.
\v 29 Tarirai, ava vese havana maturo, mabasa avo haana maturo, haasi chinhu; mifananidzo yavo yakaumbwa imhepo nezvisina maturo.