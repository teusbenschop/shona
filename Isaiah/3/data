\c 3
\p
\v 1 Nokuti tarirai, Ishe, Jehovha wehondo anotorera Jerusarema naJudha mutsigiro nomudonzvo, mutsigiro wese wezvokudya, nomutsigiro wese wemvura;
\v 2 munhu wemhare, nomunhu wehondo; mutongi, nomuporofita, nomuvuki, nomukuru;
\v 3 mukuru wamakumi mashanu, nowanokudzwa, namakurukota, nemhizha dzakachenjera, nomuvuki anoziva.
\v 4 Ndichavapa vakomana nhubu vave machinda avo, navacheche vachatonga pamusoro pavo.
\v 5 Vanhu vachamanikidzwa, umwe achimanikidza mumwe, neumwe nomumwe nowokwake; mwana achava namanyawi kuna vakuru, nowakazvidzwa kunowanokudzwa.
\v 6 Musi uyo munhu achabata munin'ina wake mumba mababa vake, achiti: Iwe une nguvo, chiva mutongi wedu; kuparadzwa uku ngakugadzirwe noruoko rwako.
\v 7 Zvino nezuva iro achadanidzira, achiti: Handidi kuva n'anga, nokuti mumba mangu hamune zvokudya nezvokupfeka; musandiita mutongi wavanhu.
\v 8 Nokuti Jerusarema raparadzwa, Judha wawa; nokuti marimi avo namabasa avo anopesana naJehovha, kutsamwisa meso ake anokubwinya.
\p
\v 9 Zvinoonekwa paziso ravo zvinovapupurira; zvivi zvavo vanozvibudisa pachena seSodhoma; havazvivanzi. Mweya yavo ine nhamo, nokuti vakazviitira zvakaipa.
\v 10 Iti pamusoro powakarurama, kuti achava nomufaro; nokuti vachadya zvibereko zvamabasa avo.
\v 11 Wakaipa ane nhamo! Iye haangavi nomufaro, nokuti achapiwa mubairo wamaoko ake.
\p
\v 12 Kana vari vanhu vangu, vana ndivo vamanikidzi vavo, vakadzi vanovabata ushe. Haiwa, vanhu vangu, vatungamiriri venyu vanokutadzisai, ndivo vanoparadza nzira dzamaifanira kufamba nadzo.
\v 13 Jehovha asimuka kutamba mhaka; amire kuti atonge vanhu.
\v 14 Jehovha achatonga vakuru vavanhu vake namachinda avo, achiti: Ndimi mapedza munda wemizambiringa; zvakapambiwa zvavarombo zviri mudzimba dzenyu.
\v 15 Munoiteiko zvamunopwanya vanhu vangu, muchikuya zviso zvavarombo? Ndizvo zvinotaura Ishe, Jehovha wehondo.
\p
\v 16 Uyezve Jehovha akati: Vakunda veZiyoni zvavana manyawi, vachifamba nemitsipa yakati tasa, vachiita mesomeso, vachifamba vachinzenzeta, zviri pamakumbo avo zvichiti ngwerengwere,
\v 17 naizvozvo Ishe acharova nhongonya dzevakunda vaZiyoni negwenyu-kwenyu, Jehovha achafukura miviri yavo.
\v 18 Nezuva iro Ishe achabvisa ukomba hwamakumbo avo, nezvizuva nezvimwedzi;
\v 19 nezvinoremberedzwa, noungetani hwamaoko, nezvifukidzo;
\v 20 nezvishongo zvomusoro, noungetani hwamakumbo, nezvisungo, nezvitende zvezvinonhuhwira, namazango;
\v 21 nezvimhete, noukomba hwemhino;
\v 22 nenguvo refu dzomutambo, nezvijasi, nezvijari, nezvikwama;
\v 23 nezviwoni-woni zvamaoko, nomucheka wakaisvonaka nemicheka yomusoro, nezvifukidzo zvameso.
\v 24 Zvino zvichaitika kuti panzvimbo yezvinonhuhwira pachava nezvinonhuhwa; panzvimbo yevhudzi rakarukwa zvakanaka, pachava nemhanza; panzvimbo yenguvo yakaisvonaka, pachava nechisimiro chegudza; nokupiswa kouranda panzvimbo yokunaka.
\v 25 Varume venyu vachaparadzwa nomunondo, nemhare dzenyu pakurwa.
\v 26 Masuwo aro achachema nokurira; richaitwa dongo ndokugara pasi.
