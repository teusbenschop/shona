\c 53
\s Kutambudzika kweMuranda waJehovha pachinzvimbo chedu
\p
\v 1 Ndiani wakatenda mharidzo yedu? Uye ruoko rwaJehovha rwakazarurirwa kuna ani?
\v 2 Nokuti achamera pamberi pake sebukira nyoro, uye semudzi pavhu rakaoma; haana chimiro uye haana runako; patinomuona hapana rukwezvo kuti timude.
\v 3 Anozvidzwa uye anorambwa nevanhu, munhu wekurwadziwa kukuru uye wakajaira marwadzo, se\add ti\add*novanza zviso kwaari; wakazvidzwa, uye hatina kumukudza.
\p
\v 4 Zvirokwazvo iye wakatakura marwadzo edu, ndokutakura kusuwa kukuru kwedu; asi isu takati wakarangwa, wakarohwa naMwari, uye wakatambudziwa.
\v 5 Asi wakakuvadzwa nekuda kwezvitadzo zvedu, akapwanyiwa nekuda kweuipi hwedu; kurangwa kwerugare rwedu kwaiva pamusoro pake, uye takaporeswa nemavanga ake.
\v 6 Isu tese semakwai takarasika, takatsauka umwe neumwe nenzira yake; uye Jehovha wakaburusira pamusoro pake uipi hwedu tose.
\v 7 Wakamanikidzwa uye iye wakatambudzwa, zvakadaro haana kushamisa muromo wake; wakauyiswa pakubaiwa segwayana uye segwai rinyerere pamberi pemuvevuri varo, saizvozvo haana kushamisa muromo wake.
\v 8 Akabviswa pakumanikidzwa nepakutongwa; zvino ndiani achazivisa zera rake? Nokuti wakagurwa akabviswa panyika yevapenyu. Nekuda kwechitadzo chevanhu vangu, shamhu yaiva paari.
\v 9 Uye wakaita guva rake pamwe nevakaipa, uye akava pamwe nemufumi pakufa kwake, nokuti haana kuita chisakarurama, uye pasina kunyengera pamuromo wake.
\p
\v 10 Asi zvakafadza Jehovha kumupwanya, waka\add mu\add*rwarisa; kana mweya wake uchiita chibairo chechivi, achaona chibereko, acharebesa mazuva, uye mufaro waJehovha uchabudirira muruoko rwake.
\v 11 Achaona zvinobva pakutambudzika kwemweya wake, achagutiswa; kubudikidza neruzivo rwake muranda wangu wakarurama acharuramisira vazhinji, uye iye achatakura zvakaipa zvavo.
\v 12 Naizvozvo ndichamugovera pamwe nevazhinji, uye achagoverana zvakapambiwa pamwe nevane simba; nokuti wakadurura mweya wake pakufa, uye akaverengwa pamwe nevadariki, zvino iye wakatakura chivi chevazhinji, uye akareverera vadariki.