\c 64
\p
\v 1 Dai maibvarura matenga, maiburuka pasi, makomo ayerere pakuvapo kwenyu,
\v 2 sekupisa kwemoto unonyungudusa, moto unovidza mvura, kuzivisa zita renyu kuvadzivisi venyu, marudzi adedere pakuvapo kwenyu!
\v 3 Pamakaita zvinhu zvinotyisa, \add zva\add*tisina kutarisira, imwi makaburuka pasi, makomo akayerera pakuvapo kwenyu.
\v 4 Nokuti kubva kare havana kunzwa, havakunzwisisa nenzeve, ziso harina kuona, Mwari, kunze kwenyu, anobatira vanomumirira.
\v 5 Munochingamidza anofara neanoita kururama, anokurangarirai munzira dzenyu. Tarirai imwi makatsamwa, nokuti takatadza; mune ava mune kuenderera mberi, zvino tichaponeswa.
\v 6 Asi tese takaita sewakasviba; uye kururama kwedu kwose semucheka wemukadzi ari kumwedzi; uye tese tinobvuruvara seshizha; uye zvakaipa zvedu, semhepo, zvakatipeperesa.
\v 7 Zvino hakuna anodana nezita renyu, anozvimutsira kubatirira kwamuri; nokuti makativanzira chiso chenyu, uye makatinyausa nekuda kwezvakaipa zvedu.
\v 8 Asi ikozvino, Jehovha, imwi muri baba vedu; isu tiri ivhu, uye imwi muri muumbi wedu, uye tese tiri basa reruoko rwenyu.
\p
\v 9 Regai kutsamwa zvikurusa, Jehovha, uye regai kurangarira zvakaipa nekusingaperi; tarirai, doonai, tese tiri vanhu venyu.
\v 10 Maguta enyu matsvene ava renje, Ziyoni rava renje, Jerusarema idongo.
\v 11 Imba yedu tsvene uye yedu yakanakisa, madzibaba edu maaikurumbidzai, yapiswa nemoto; nezvinhu zvedu zvose zvinofadza zvava dongo.
\v 12 Muchazvidzora here nekuda kwezvinhu izvi, Jehovha? Muchanyarara, matitambudza kupfuurisa here?