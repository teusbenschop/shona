\c 46
\s Vamwari veBhabhironi naMwari waIsraeri vanofananidzwa
\p
\v 1 Bheri anokotama, Nebho anozvininipisa; zvifananidzo zvavo zvaiva zvezvipfuwo, uye zvaiva zvemombe; mitundu yenyu inorema mutoro \add wemhuka\add* dzakaneta.
\v 2 Vanokotama, vanofugama pamwe chete, havana kugona kununura mutoro, uye vakaenda muutapwa pachavo.
\p
\v 3 Nditeererei, imba yaJakove, nevose vakasara veimba yaIsraeri, vakatakurwa \add neni\add* kubva mudumbu, vakasimudzwa kubva pachizvaro;
\v 4 uye kusvika mukukwegura ndini iye, hongu, kusvika pakuchena musoro ini ndicha\add ku\add*takura\add i\add*; ini ndakaita, hongu ini ndichasimudza, hongu ini ndichatakura uye ndichanunura.
\p
\v 5 Muchandifananidza neku\add ndi\add*enzanisa nekunditodzanisa nani kuti tifanane?
\v 6 Vanodurura goridhe kubva muhomwe, nekuyera sirivha nechiyero; vanoripira mupfuri, iye ndokuita mwari naro; vanowira pasi, hongu, vanonamata.
\v 7 Vanomusimudza pafudzi, vanomutakura nekumuzorodza panzvimbo yake; zvino anomira, haafambi kubva panzvimbo yake; hongu, umwe anodanidzira kwaari, asi haapinduri, haamuponesi pakumanikidzwa kwake.
\v 8 Rangarirai ichi, muzviratidze muri varume, zvidzosei muhana, imwi vadariki.
\v 9 Rangarirai zvinhu zvekutanga zvekare; nokuti ndini Mwari, uye hakuna umwe, \add ndini\add* Mwari, uye hakuna wakafanana neni;
\v 10 anoparidza mugumo kubva pakutanga, nepanguva dzekare zvisati zvaitwa, anoti: Zano rangu rinomira uye ndinoita zvinondifadza zvose;
\v 11 ndichidana gora kubva kumabvazuva, munhu wezano rangu kubva kunyika iri kure; zvirokwazvo ndakataura, uye ndichazviitisa, ndakazvitema, ndichazviitawo.
\p
\v 12 Nditeererei, imwi mune moyo yakasimba, vari kure nekururama.
\v 13 Ndinoswededza kururama kwangu, hakungavi kure, neruponeso rwangu harwunganonoki; asi ndichapa ruponeso paZiyoni, kubwinya kwangu kwaIsraeri.