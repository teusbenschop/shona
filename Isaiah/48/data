\c 48
\s Jehovha achadzosa vanhu vake
\p
\v 1 Inzwai izvi, imwi imba yaJakove, makadanwa nezita raIsraeri, uye makabuda kumvura zhinji yekwaJudha; munopika nezita raJehovha, munorangaridza zvaMwari waIsraeri, pasiri pachokwadi uye pasiri pakururama.
\v 2 Nokuti vanozviti veguta dzvene, uye vanozembera pana Mwari waIsraeri; zita rake ndiJehovha wehondo.
\v 3 Ndakaparidza zvinhu zvekare kubva panguva iyoyo, uye zvakabuda kubva mumuromo mangu, uye ndakazvinzwisa; pakarepo ndakaita uye zvakasvika.
\v 4 Nokuti ndaiziva kuti wakaoma, uye mutsipa wako runda rwedare, nehuma yako indarira;
\v 5 zvirokwazvo kubva pakutanga ndakadanidzira kwauri, ndakakunzwisa zvisati zvaitika, zvimwe ungati: Chifananidzo changu chazviita, nechifananidzo changu chakavezwa, nechifananidzo changu chakaumbwa nekunyungudusa chazviraira.
\v 6 Wakanzwa; tarira izvi zvose; zvino imwi hamungaparidzi here? Ndakakunzwisai zvinhu zvitsva kubva ikozvino, nezvinhu zvakavanzika zvawaiva usingazivi.
\v 7 Zvasikwa ikozvino, uye kwete kubva ipapo; kunyange zuva risati rasvika hauna kumbozvinzwa, zvimwe ungati: Tarira, ndaizviziva.
\v 8 Zvirokwazvo, hauna kunzwa, zvirokwazvo, hauna kuziva; zvirokwazvo, kubva panguva iyo nzeve yako yaiva isina kudziurwa; nokuti ndaiziva kuti wakaita zvekuita nekunyengera, ukanzi mudariki kubva pachizvaro.
\v 9 Nekuda kwezita rangu ndichanonosa hasha dzangu, uye \add nekuda kwe\add*rumbidzo yangu ndicha\add zvi\add*dzora pamusoro pako, kuti ndirege kukugura.
\v 10 Tarira, ndakakunatsa, asi kwete nesirivha; ndakakusarudza mumvuto yedambudziko.
\v 11 Nekuda kwangu, nekuda kwangu, ndichaita; nokuti \add zita rangu\add* ringasvibiswa sei? Zvino handingapi rukudzo rwangu kune umwe.
\p
\v 12 Nditeererei, Jakove, newe Israeri wakadanwa wangu: Ndini iye, ndini wekutanga, uye ndini wekupedzisira.
\v 13 Zvino ruoko rwangu rwakateya nheyo dzenyika, uye ruoko rwangu rwerudyi rwakatatamura matenga; ndinodana kwazviri, zvinomira pamwe chete.
\v 14 Unganai imwi mose, munzwe; ndiani pakati pavo wakaparidza zvinhu izvi? Jehovha wakamuda, anoita chido chake paBhabhironi, uye ruoko rwake rwuri \add pa\add*VaKaradhiya.
\v 15 Ini pachangu ndataura, hongu ndamudana, ndamupinza, uye achabudiririsa nzira yake.
\p
\v 16 Swederai kwandiri, munzwe ichi; handina kutaura pakavanda kubva pakutanga, kubva panguva yazvakaitika, ndiripo. Zvino ikozvino Ishe Mwari pamwe neMweya wake wandituma.
\v 17 Anoreva seizvi Jehovha, Mudzikunuri wako, Mutsvene waIsraeri: Ndini Jehovha Mwari wako, anokudzidzisa kuti ubatsirike, anokutungamirira nenzira \add ya\add*unofanira kufamba.
\v 18 Dai wakateerera mirairo yangu! Apo rugare rwako rwaiva serwizi, nekururama kwako semafungu egungwa!
\v 19 Uye mbeu yako yaiva sejecha, nechibereko cheura hwako serukangarabwe rwaro; zita rako risingagurwi uye risingaparadzwi kubva pamberi pangu.
\p
\v 20 Budai muBhabhironi, tizai VaKaradhiya; paridzai neinzwi rekuimba, munzwise izvi, zvibudisei kusvika kumugumo wenyika, muti: Jehovha wakadzikinura muranda wake Jakove.
\v 21 Zvino havana kunzwa nyota \add pa\add*aivatungamirira mumarenje; wakavayereresera mvura zhinji kubva padombo; uye wakatsemura dombo, mvura zhinji ndokudzutuka.
\v 22 Hakuna rugare, anoreva Jehovha, kune vakaipa.