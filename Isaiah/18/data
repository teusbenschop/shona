\c 18
\p
\v 1 Haiwa, nyika yokuvirira kwamapapiro, iri mhiri kwenzizi dzeKushi,
\v 2 inotuma nhume nenzira dzegungwa namagwa enhokwe pamusoro pemvura, ichiti: Endai, imwi nhume dzinokurumidza, kurudzi rwavanhu vakareba vakanaka kumeso, kuvanhu vanotyiwa kwese-kwese, rudzi rune simba, runotsika-tsika pasi, rune nyika inokamurwa nenzizi.
\v 3 Imi mese muri pasi pese, nemwi mugere panyika, kana mureza uchisimudzwa pamakomo, tarirai; kana hwamanda ichiridzwa, inzwai!
\v 4 Nokuti Jehovha akataura kwandiri kudai: Ndichanyarara, ndichatarira ndiri paugaro hwangu, sokupisa kwezuva pamushana, seguti pakupisa kwenguva yokukohwa.
\v 5 Nokuti kukohwa kusati kwasvika, kana maruva azuka, ruva rasanduka zambiringa roda kuibva, achagura matavi namapanga; namatavi anotandira achaabvisa nokuatema.
\v 6 Ese pamwe chete achasiirwa magora ari pamakomo, nezvikara zvenyika; magora achagara pamusoro pavo chirimo chose, nezvikara zvenyika zvichapedza chando pamusoro pavo.
\p
\v 7 Nenguva iyo Jehovha wehondo achavigirwa zvipo norudzi rwavanhu vakareba vakanaka kumeso, vanhu vanotyiwa kwese-kwese, rudzi rune simba, runotsika-tsika pasi, rune nyika inokamurwa nenzizi, kunzvimbo yezita raJehovha wehondo, kugomo reZiyoni.