\c 17
\s Mutoro weDhamasiko
\p
\v 1 Mutoro weDhamasiko. Tarirai, Dhamasiko richabviswa kubva pakuva guta, asi richava dongo rakakoromoka.
\v 2 Maguta eAroeri asiiwa; achava emapoka ezvipfuwo, zvicharara pasi uye hapangavi nemutyityidziri.
\v 3 Nhare ichaperawo pana Efuremu, neumambo paDhamasiko nevakasara veSiriya; vachava sembiri yevana vaIsraeri, anoreva Jehovha wehondo.
\p
\v 4 Zvino zvichaitika nezuva iro, rukudzo rwaJakove rwuchatetepeswa, uye kukora kwenyama yake kuchaonda.
\v 5 Zvino zvichava sepanounganidza munhu zviyo zvimire, ruoko rwake runocheka hura; zvirokwazvo, zvichava semunhu anononga hura pamupata weRefaimi.
\v 6 Zvakadaro zvifuhurudzwa zvichasaramo, sekuzuzwa kwemuorivhi, maorivhi maviri matatu panhongonya \add yedavi\add* repamusoro, mana mashanu pamatavi awo anobereka, anoreva Jehovha, Mwari waIsraeri.
\p
\v 7 Nezuva iro munhu achatarisa kuMuiti wake, uye meso ake achatarisa kuMutsvene waIsraeri.
\v 8 Zvino haangatarisi kudziaritari, basa remaoko ake, uye haangaoni minwe yake zvayakaita, kana matanda ekunamata nawo kana mifananidzo yezuva.
\p
\v 9 Nezuva iro maguta esimba rake achava sechinhu chakasiiwa chesango, nedavi repamusoro ravakasiya, nekuda kwevanakomana vaIsraeri; uye pachava dongo.
\p
\v 10 Nokuti wakanganwa Mwari weruponeso rwako, uye hauna kurangarira dombo resimba rako; naizvozvo uchadzvara miti inofadza, uye uchaisima nemabukira ekumwe.
\v 11 Nezuva rekusima kwako uchaikudza, uye mangwanani unotumbusa mbeu yako; goho richava dutu nezuva reurwere nemarwadzo asingarapiki.
\s Kuparadzwa kweVaAsiriya
\p
\v 12 Haiwa kuchaunga chevanhu vazhinji, vanotinhira sekutinhira kwegungwa, nekuririma kwemarudzi anoririma semutinhiro wemvura zhinji!
\v 13 Marudzi acharirima sekuririma kwemvura zhinji; asi uchavatsiura kuti vatizire kure; hongu vadzingirirwe sehundi yemakomo pamberi pemhepo, uye sechinokunguruka pamberi pedutu remhepo.
\v 14 Nenguva yemadekwani, tarirai, kutyisa; kusati kwaedza haachipo. Ndiwo mugove wevanotipambara, nemujenya wevanotibira.