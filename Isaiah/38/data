\c 38
\s Kurwara kwaHezekiya nokupora kwakezve
\p
\v 1 Zvino namazuva iwayo Hezekiya akarwara, akasvikira pakufa. Muporofita Isaya mwanakomana waAmozi akasvika kwaari, akati kwaari: Zvanzi naJehovha: Chiraira nhaka yako, nokuti uchafa, haungararami.
\v 2 Ipapo Hezekiya akatendeukira kumadziro, akanyengetera kuna Jehovha,
\v 3 akati: Dorangarirai henyu, Jehovha, kuti ndakafamba pamberi penyu nechokwadi nomoyo wese, ndikaita zvakanaka pamberi penyu. Hezekiya akachema kwazvo.
\p
\v 4 Ipapo shoko raJehovha rakasvika kuna Isaya, richiti:
\v 5 Enda undoti kuna Hezekia: Zvanzi naJehovha, Mwari wababa vako Dhavhidhi: Ndanzwa kunyengetera kwako, ndaona misodzi yako; tarira, ndichawedzera pamazuva ako makore ane gumi namashanu.
\v 6 Ndichakurwira iwe neguta rino paruoko rwamambo weAsiriya; uye ndichadzivirira guta rino.
\v 7 Hechi chiratidzo chaJehovha kwauri, kuti Jehovha achaita chinhu ichi chaakataura.
\v 8 Tarira, ndichadzosa mumvuri pamitaro, yakange yakadzira nezuva pachikati chaAhazi, udzoke mitaro ine gumi. Naizvozvo zuva rakadzoka mitaro ine gumi pachikati chaAhazi, pawakange wadzikira.
\s Rwiyo rwokuvonga rwaHezekia
\p
\v 9 Horwu runyoro rwaHezekiya mambo waJudha, panguva yaakange arwara, akaporazve pakurwara kwake.
\p
\v 10 Ndakati: Ndichapinda pamasuwo eSheori achiri masikati pamazuva angu; ndatorerwa makore angu akange asara.
\v 11 Ndakati: Handichazooni Jehovha, iye Jehovha, panyika yavapenyu; handichazooni vanhu pamwe chete navagere panyika.
\p
\v 12 Ugaro hwangu hwaputswa, hwabviswa kwandiri setende romufudzi; ndapeta upenyu hwangu, somuruki, uchandigura pachirukiso; muchandigumisa kubvira mangwanani kusvikira madekwani.
\v 13 Ndakachema kusvikira kwaedza; unovhuna mapfupa angu ese seshumba; muchandigumisa kubvira mangwanani kusvikira madekwani.
\v 14 Ndakarira senyenganyenga kana kondo; ndakachema senjiva; meso angu akapera nokutarira kumusoro; haiwa Jehovha, ndakamanikidzwa, ivai mumiririri wangu imi.
\v 15 Ndingatiiko? Ndiye akataura neni, ndiye akazviita; ndichanyasa kufamba makore angu ese, nokuda kokurwadziwa komoyo wangu.
\v 16 Ishe, vanhu vanorarama nezvinhu izvozvi; upenyu hwese hwomweya wangu huri mazviri; naizvozvo ndiporesei, mundiraramise.
\v 17 Tarirai, kutambudzika kwangu kukuru kwakazondivigira rugare; asi makarwira mweya wangu norudo pagomba rokuparadzwa; nokuti makarasira zvivi zvangu zvese shure kwenyu.
\v 18 Nokuti Sheori harigoni kukuvongai, rufu harugoni kukurumbidzai; vanoburukira kugomba havangagoni kutarira zvokwadi yenyu.
\v 19 Mupenyu, mupenyu, ndiye uchakuvongai, sezvandinoita nhasi; baba vachazivisa vana vavo zvokwadi yenyu.
\v 20 Jehovha akazvigadzirira kundiponesa; naizvozvo tichaimba nziyo dzangu nemitengeranwa mazuva ese oupenyu hwedu mumba maJehovha.
\p
\v 21 Zvino Isaya akange ati: Ngavatore bundu, ramawonde varinamire pamota, ipapo achapora.
\v 22 Hezekiawo akange ati: Chiratidzo ndechipi kuti ndichakwira kuimba yaJehovha?