\c 38
\s Kurwara kwaHezekia nekupora kwake
\p
\v 1 Mumazuva iwawo Hezekia wakarwarira kufa. Muporofita Isaya mwanakomana waAmozi ndokusvika kwaari, ndokuti kwaari: Anoreva seizvi Jehovha: Raira imba yako, nokuti uchafa, uye haungararami.
\v 2 Zvino Hezekia wakatendeudzira chiso chake kumadziro, ndokunyengetera kuna Jehovha,
\v 3 ndokuti: Ndinokukumbirisai, Jehovha, dorangarirai kuti ndakafamba pamberi penyu muchokwadi uye nemoyo wakaperera, uye ndakaita zvakanaka pameso penyu. Hezekia ndokuchema nekuchema kukuru.
\p
\v 4 Zvino shoko raJehovha rakauya kuna Isaya richiti:
\v 5 Enda, ugoti kuna Hezekia: Anoreva seizvi Jehovha, Mwari waDhavhidhi baba vako: Ndanzwa munyengetero wako, ndaona misodzi yako; tarira, ndichawedzera pamazuva ako makore gumi nemashanu.
\v 6 Uye ndichakusunungura iwe neguta rino kubva muruoko rwamambo weAsiriya, uye ndichadzivirira guta rino.
\v 7 Zvino ichi chiratidzo kwauri chinobva kuna Jehovha, kuti Jehovha achaita chinhu ichi chaataura:
\v 8 Tarira, ndichadzosera shure mumvuri wenhanho dzawaiva waburuka nadzo panhanho dzaAhazi pazuva, nhanho gumi kumashure. Zvino zuva rakadzoka kumashure nhanho gumi panhanho dzaraiva raburuka nadzo.
\s Rwiyo rwekuvonga rwaHezekia
\p
\v 9 Chinyorwa chaHezekia mambo waJudha paairwara, apora paurwere hwake.
\p
\v 10 Ini ndakati: Pakugurwa kwemazuva angu ndichaenda pamasuwo eguva; nditorerwe akasara emakore angu.
\v 11 Ndakati: Handichazooni Jehovha, Jehovha panyika yevapenyu; handichazotaririzve vanhu pamwe nevagari vepanyika.
\p
\v 12 Zera rangu rabva uye rabviswa kwandiri setende remufudzi wemakwai; ndapeta upenyu hwangu semuruki; achandigura kubva parushinda; kubva masikati kusvika pausiku munondigumisa.
\v 13 Ndaka\add mu\add*isa kusvika mangwanani, seshumba, saizvozvo achavhuna mapfupa angu ose; kubva masikati kusvika pausiku munondigumisa.
\v 14 Senyenganyenga \add kana\add* kondo, saizvozvo ndakatsviriridza, ndakachema senjiva; meso angu akapera \add nekutarira\add* kumusoro; Ishe, ndakamanikidzwa, ivai rubatso rwangu.
\v 15 Ndingatii? Zvaakataura kwandiri, uye iye wakazviita; ndichafamba zvinyoro-nyoro makore angu ose mukurwadziwa kwemweya wangu.
\v 16 Ishe, vanorarama neizvi; uye pazvinhu izvi zvose pane upenyu hwemweya wangu. Zvino muchandirapa, mundiraramise.
\v 17 Tarirai, pachinzvimbo cherugare ndine kurwadziwa kukuru; asi imwi makada mweya wangu kubva pagomba rekuparadzwa; nokuti makarasira zvivi zvangu zvose shure kwemusana wenyu.
\v 18 Nokuti guva haringakuvongii, rufu \add ha\add*rukurumbidz\add i\add*i; avo vanoburukira kugomba havangatariri chokwadi chenyu.
\v 19 Mupenyu, mupenyu, iye achakuvongai, seni nhasi; baba vachazivisa vana pamusoro pechokwadi chenyu.
\v 20 Jehovha \add wakazvigadzirira\add* kundiponesa; naizvozvo tichaimba nziyo dzangu nemitengeranwa mazuva ose eupenyu hwedu muimba yaJehovha.
\p
\v 21 Nokuti Isaya waiva ati: Ngavatore sumbu remaonde varinamire pamota, zvino achapora.
\v 22 Hezekiawo waiva ati: Chiratidzo ndechipi kuti ndichakwira kuimba yaJehovha?