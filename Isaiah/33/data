\c 33
\s Jehovha acharwira vanhu vake
\p
\v 1 Nhamo kwauri unoparadza, asi usina kuparadzwa; uye unoita nekunyengera, asi vasina kukuitira nekunyengera! Paunenge wapedza kuparadza, uchaparadzwa; paunenge wapedza kuita nekunyengera, vachakuitira nekunyengera.
\v 2 Jehovha, mutinzwire tsitsi, takakumirirai; ivai ruoko rwavo pamangwanani ose, neruponeso rwedu panguva yekutambudzika.
\v 3 Paruzha rwekupupuma vanhu vachatiza; kubva pakukudzwa kwenyu marudzi achapararira.
\v 4 Uye zvakapambiwa zvenyu zvichaunganidzwa, kuunganidza kwemhashu diki; vachamhanyira kwazviri semumhanyiro wemhashu.
\v 5 Jehovha wakakwirira, nokuti anogara \add pa\add*kakwirira; anozadza Ziyoni nemutongo nekururama.
\v 6 Zvino uchenjeri neruzivo zvichava kusimba kwenguva dzako, simba reruponeso rukuru; kutya Jehovha ifuma yake.
\v 7 Tarirai, mhare dzavo dzinodanidzira dziri kunze; nhume dzerugare dzinochema misodzi zvinorwadza.
\v 8 Migwagwa mikuru yava pasina, anopfuura nenzira waguma; waputsa sungano, wazvidza maguta, haana hanya nemunhu.
\v 9 Nyika inochema, yaziya; Rebhanoni rinonyara, raoma; Sharoni rava serenje; uye Bhashani neKarimeri azuka \add mashizha\add*.
\p
\v 10 Ikozvino ndichasimuka, anoreva Jehovha; ikozvino ndichakudzwa, ikozvino ndichakwiridzirwa.
\v 11 Muchabata mimba yehundi, muchabereka makoto; mweya wenyu, moto uchakupedzai.
\v 12 Zvino marudzi achava \add se\add*zvakapiswa zvesuko, \add se\add*minzwa yakatemwa vachapiswa nemoto.
\p
\v 13 Inzwai, imwi muri kure, zvandakaita; nemwi muri pedo, zivai simba rangu.
\v 14 Vatadzi vari paZiyoni vanotya; kudedera kwabata vanyepedzeri. Ndiyani pakati pedu angagara nemoto unoparadza? Ndiyani pakati pedu angagara nekupisa kukuru kusingaperi?
\v 15 Uyo anofamba muururami ukuru; uye anotaura pauchokwadi ukuru; iye anoshora fuma yemanikidzo; anozuza maoko ake pakubata fufuro; anodzivira nzeve yake pakunzwa kuteuka kweropa; uye anotsinzina meso ake pakutarira zvakaipa;
\v 16 iye achagara panzvimbo dzakakwirira; nhare dzemabwe dzichava utiziro hwake; zvekudya zvichapiwa kwaari; mvura yake ichava yakatendeka.
\p
\v 17 Meso ako achaona mambo pakunaka kwake; achaona nyika iri kure kwazvo.
\v 18 Moyo wako uchafunganya kutyisa, \add uchiti\add*: Aripi muverengi? Aripi muyeri? Aripi muverengi wedzishongwe?
\v 19 Haungaoni vanhu vanovirima, vanhu vane mutauro wakadzama kupfuura zvaunonzwisisa, vane rurimi rwunokakama rwausinganzwisisi.
\v 20 Tarirai Ziyoni, guta remitambo yedu yakatarwa; meso ako achaona Jerusarema, ugaro hwakadzikama, tende risingazovhomorwi, mbambo dzaro hadzingazodzurwi, nebote raro rimwe risingazodamburwi.
\v 21 Asi Jehovha achavapo nesu neumambo, nzvimbo yenzizi, yehova dzakafaranuka; magwa anokwasviwa haangasvikipo, nechikepe chikuru hachingapfuuripo.
\v 22 Nokuti Jehovha ndiye mutongi wedu, Jehovha ndiye mupi wemirairo wedu, Jehovha ndiye mambo wedu; iye achatiponesa.
\v 23 Mabote ako akadembenuka; haagoni kusimbisa muromo wepasi wedanda rechikepe chavo; haagoni kutasanura seiri; ipapo zvakatapiwa nezvakapambiwa zvizhinji zvinogoverwa; zvirema zvinotora zvakatapiwa.
\v 24 Zvino mugari haangati: Ndinorwara. Vanhu vageremo vachakanganwirwa chitadzo.
