\c 12
\s Kuranga kwaBaba
\p
\v 1 Naizvozvo isuwo zvatakakomberedzwa negore guru rakadai rezvapupu, ngatibvisei mitoro yose nechivi chinongotinamatira, ngatimhanye nemoyo murefu nhangemutange yakaiswa mberi kwedu,
\v 2 tichitarira kuna Jesu, muvambi nemupedzeredzi werutendo \add rwedu\add*, iye nekuda kwemufaro wakaiswa pamberi pake wakatsunga pamuchinjikwa, achizvidza kunyadziswa \add kwawo\add*, akagara kuruoko rwerudyi rwechigaro cheushe chaMwari.
\v 3 Nekuti cherekedzai uyo wakatsunga pagakava rakadai revatadzi vachimirisana naye, kuti imwi murege kuneta nekupera simba pamweya yenyu.
\v 4 Muchigere kupikisa kusvikira muropa muchirwa nechivi;
\v 5 uye makakangamwa kurudziro inotaura kwamuri kwazvo sekuvana, \add kuchiti\add*: Mwanakomana wangu, usazvidza kuranga kwaIshe, kana kupera moyo kana uchitsiurwa naye;
\v 6 Nekuti Ishe waanoda uno\add mu\add*ranga, nekuzvambaradza mwanakomana umwe neumwe waanogamuchira.
\v 7 Kana muchitsunga pakurangwa, Mwari unokubatai sevanakomana; nekuti mwanakomana ndeupi usingarangwi nababa?
\v 8 Asi kana musingarangwi sezvinoitirwa vagovani vose, muri vana veupombwe, kwete vanakomana.
\v 9 uyezve isu takambova nemadzibaba enyama yedu aidzora uye tikavakudza; ko hatingazviisi zvikuru pasi paBaba vemweya kuti tirarame here?
\v 10 Nekuti ivo zvirokwazvo vaka\add ti\add*ranga mazuva mashoma pamadiro avo: asi iye unotiranga kuti tibatsirwe, tigogoverwa utsvene hwake.
\v 11 Zvino hakuna kuranga kwazvino kunoratidza kufadza, asi kushungurudza zvakadaro pashure kunobereka zvibereko zverugare zvakarurama kune vanorovedzwa mazviri.
\v 12 Saka simbisai maoko akaremberera pasi, nemabvi akarengwezeka;
\v 13 gadzirirai tsoka dzenyu nzira dzakarurama, kuti icho chinokamhina chirege kushodoka, asi panzvimbo yeizvozvo chiporeswe.
\v 14 Tevererai rugare nevose, neutsvene, \add nokuti\add* kunze kwahwo hakuna munhu uchaona Ishe;
\v 15 Muchichenjerera kuti kurege kuva nemunhu unokundikana panyasha dzaMwari; kuti zvimwe mudzi wekuvava urege kumutsa dambudziko ukutambudzei vazhinji vagosvibiswa;
\v 16 kurege kuva nemhombwe kana munhu usina hanya naMwari, saEsau wakatengesa udangwe hwake nekudya kumwe.
\v 17 Nekuti munoziva kuti pashure achizoda hake kugara nhaka yekuropafadzwa, wakarambwa; nekuti haana kuwana nzvimbo yekutendeuka, kunyange akaitsvaka zvikuru nemisodzi.
\s Sungano itsva inofananidzwa nesungano yekare
\p
\v 18 Nekuti hamuna kuswedera kugomo ringabatwa, rinopfuta moto, uye kurima nekusviba, nekudutu guru remhepo,
\v 19 uye kurira kwehwamanda, nenzwi remashoko; iro ivo vaka\add ri\add*nzwa vakakumbira kuti shoko rimwe rirege kuzotaurwa kwavarizve;
\v 20 Nekuti vakakoniwa kutevera icho chakanga charairwa, \add chekuti\add*: Kana zvakadaro nemhuka kana ikabata gomo, ichatakwa nemabwe; kana kufurwa nemuseve.
\v 21 icho chakaonekwa chaityisa \add zvekuti\add* Mozisi wakati: Ndinotya kwazvo, ndinodedera.
\v 22 Asi imwi mauya kugomo reZiyoni, nekuguta raMwari mupenyu, Jerusarema rekudenga, nekumazana evatumwa vasingaverengeki,
\v 23 kuungano huru nekereke yematangwe akanyorwa kumatenga, nekuna Mwari mutongi wevose, nekumweya yevakarurama vakapereredzwa,
\v 24 nekuna Jesu murevereri wesungno itsva, nekuropa rekusasa, rinotaura zvinhu zviri nani pane \add zva\add*Abhero.
\v 25 Chenjerai kuti murege kuramba uyo unotaura; nekuti dai vasina kupukunyuka iye wakataura panyika, zvikuru sei isu kana tichifuratira iye unobva kumatenga;
\v 26 inzwi rake rakazungunusa nyika nguva iyo asi zvino wakavimbisa achiti: Kamwe chetezve ndichazungunusa kwete nyika chete, asi dengawo.
\v 27 Zvino izvi \add zvekuti:\add* Kamwe zvekare, zvinoratidza kubviswa kwezvinhu zvinozununguka, sezvinhu zvakaitwa, kuti izvo zvisingagoni kuzungunuka zvigare.
\v 28 Naizvozvo zvatinogamuchira ushe hwusingazununguswi, ngative nenyasha dzatingagona kushumira nadzo Mwari zvinogamuchirika nekukudza nekutya Mwari.
\v 29 Nekuti Mwari wedu moto unoparadza.
