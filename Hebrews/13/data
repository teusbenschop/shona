\c 13
\s Mashoko ekupedzisira ekuraira
\p
\v 1 Rudo rweukama ngarugare.
\v 2 Musakanganwa kugamuchira vaeni; nokuti mukudaro vamwe vakagamuchira vatumwa vasingazvizivi.
\v 3 Rangarirai vasungwa, semakasungwa pamwe na\add vo\add*; vanoitirwa zvakaipa, sezvinonzi ndimwiwo \add mubobatwa zvakaipa\add* pamuviri.
\v 4 Wanano ngaikudzwe kune vese, nenhovo irege kusvibiswa; asi Mwari achatonga mhombwe nezvifeve.
\v 5 Mararamiro \add enyu\add* ngaave ekusakarira mari; gutsikanai nezvinhu zviripo; nokuti iye wakati: Handingatongokurasi, uye handingatongokusii.
\v 6 Naizvozvo tingashinga tichiti: Ishe mubatsiri wangu, uye handingatyi munhu zvaangandiitira.
\p
\v 7 Rangarirai vanokutungamirirai, vakataura kwamuri shoko raMwari; muchicherechedza kuguma kwemafambiro \add avo, \add*teverai rutendo rwavo.
\v 8 Jesu Kristu wakadaro zuro nanhasi, nekusingaperi.
\v 9 Musakukurwa nedzidziso dzakasiyana-siyana uye dzisingazikanwi; nokuti chinhu chakanaka kuti moyo usimbiswe nenyasha, kwete nekudya, kwavasina kubatsirwa nako \add ivo\add* vakafamba makuri.
\v 10 Tine aritari, pavasina kodzero yekudya pairi ivo vanoshumira tabhenakeri.
\v 11 Nokuti mhuka idzo, dzakaisirwa ropa radzo panzvimbo tsvene nemupristi mukuru nekuda kwechivi, mitumbi yadzo inopiswa kunze kwemusasa.
\v 12 Naizvozvo\add wo\add* naJesu, kuti aite vanhu vave vatsvene neropa rake pachake wakatambudzika kunze kwesuwo.
\v 13 Naizvozvo ngatibudire kwaari kunze kwemusasa, takatakura kunyadziswa kwake.
\v 14 Nokuti pano hatina guta rinogara, asi tinotsvaka rinouya.
\v 15 Naizvozvo kubudikidza naye ngatirambe tichibaira chibairo chekurumbidza kuna Mwari, ndicho chibereko chemiromo ichibvuma zita rake.
\v 16 Asi musakanganwa kuita zvakanaka nekudyidzana; nokuti Mwari anofadzwa nezvibairo zvakadaro.
\v 17 Teererai vanokutungamirirai, uye muzviise pasi \add pavo\add*; nokuti ava vanorindira mweya yenyu, sevachazopa rondedzero, kuti vaite izvozvo nemufaro, kwete nekugomera; nokuti izvozvo hazvikubatsiriyi.
\s Mashoko ekupedzisira
\p
\v 18 Tinyengetererei; nokuti tinovimba kuti tine hana yakanaka, tichida kufamba zvakanaka pazvinhu zvose;
\v 19 uye ndino\add ku\add*kumbirisisa\add i\add* kuti muite izvozvi, kuti ndikurumidze kudzoserwa kwamuri.
\p
\v 20 Zvino Mwari werugare, wakadzosa kubva kuvakafa Mufudzi mukuru wemakwai, neropa resungano yekusingaperi, \add iye\add* Ishe wedu Jesu,
\v 21 ngaakupereredzei pabasa rose rakanaka kuti muite chido chake, achiita mukati menyu izvo zvinofadza pamberi pake kubudikidza naJesu Kristu, ngaave nekubwinya kusvika rinhi narinhi. Ameni.
\p
\v 22 Asi ndinokukumbirisai, hama, gamuchirai makatsunga shoko rekurudziro, nokutiwo ndakunyorerai nemashoko mashoma.
\v 23 Zivai kuti Timotio hama \add yedu\add* wakasunungurwa, kana akakurumidza kusvika, ndinozokuonai ndinaye.
\p
\v 24 Kwazisai vose vanokutungamirirai, nevatsvene vose. Vanobva Itaria vanokukwazisai.
\p
\v 25 Nyasha \add ngadzive\add* nemwi mose. Ameni.