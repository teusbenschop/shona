\c 2
\s Njodzi yekusateerera
\p
\v 1 Saka tinofanira kuchenjerera zvikuru kuzvinhu zvatakanzwa, kuti chero nguva tirege kueredzwa.
\v 2 Nekuti kana shoko rakataurwa nevatumwa rakange rakasimba, uye kudarika kose nekusateerera kwakagamuchira kutsiva kwakarurama kwemubairo,
\v 3 isu tichapukunyuka sei kana tichishaya hanya ne\add r\add*uponeso rukuru rwakadai? Urwu rwakataurwa pakutanga naIshe, rwukasimbiswa kwatiri naivo vakanzwa;
\v 4 Mwari achi\add va\add*pupurirawo zvose nezviratidzo nezvishamiso, nemasimba akasiyana siyana, nezvipo zveMweya Mutsvene, nekuda kwekuda kwake.
\s Kristu wakaitwa munhu kuti asunungure vanhu pazvivi zvavo
\p
\v 5 Nekuti haana kuisa shoko rinouya pasi kuvatumwa, ratinotaura nezvaro.
\v 6 Asi umwe pane imwe nzvimbo wakapupura achiti: Ko munhu chii, kuti mumurangarire? kana Mwanakomana wemunhu, kuti mumushanyire?
\v 7 Makamuita muduku zvishoma kuvatumwa; makamupfekedza korona yekubwinya nerukudzo, mukamumisa pamusoro pemabasa emaoko enyu.
\v 8 Zvinhu zvose makaisa pasi \add pake \add*pasi petsoka dzake. nekuti pane izvozvi wakaisa zvose pasi pake, haana kusiya chinhu chisina kuiswa pasi pake. Asi zvino tigere kuona zvinhu zvose zvakaiswa pasi pake.
\v 9 Asi tinoona Jesu, wakaitwa muduku zvishoma kuvatumwa, nekuda kwekutambudzika kwerufu, wakashongedzwa korona yekubwinya nekukudzwa, kuti iye nenyasha dzaMwari aravire rufu achiitira munhu wose.
\v 10 Nekuti zvakanga zvakamufanira, iye zvinhu zvose \add zviripo\add* naye, uye zvinhu zvose \add zvakaitwa\add* naye, pakuisa vanakomana vazhinji pakubwinya, apedzeredze mutungamiriri wekuponeswa kwavo kubudikidza nematambudziko.
\v 11 Nekuti zvose vanoitisa vatsvene naivo vanoitwa vatsvene vose vakabva kune umwe; nemhaka iyi haana nyadzi kuvaidza hama,
\v 12 achiti: Ndichaparidzira zita renyu kuhama dzangu, pakati pekereke ndichikuimbirai rumbidzo.
\v 13 Uyezve: Ndichavimba naye, Uyezve: Tarirai ini nevacheche Mwari vaakandipa.
\v 14 Naizvozvo sezvo vacheche vari vagovani veropa nenyama, naiyewo wakagovana navo pane izvozvi; kuti kubudikidza nerufu iye aparadze uyo unesimba rerufu, iye dhiabhorosi,
\v 15 agosunungura avo kubudikidza nekutya rufu vaiva pasi peuranda paupenyu hwavo hwose.
\v 16 Nekuti zvirokwazvo, haana kuzvitorera vatumwa, asi waka\add zvi\add*torera mbeu yaAbhurahamu.
\v 17 Naizvozvo wakafanira pazvinhu zvose kufananidzwa nehama \add dzake\add*, kuti ave mupristi mukuru uzere nengoni nekutendeka pazvinhu zvaMwari, kuti aite muripo wezvivi zvevanhu.
\v 18 Nekuti pane izvozvo iye amene wakatambudzika achiidzwa, unogona kuvabatsira avo vanoidzwa.
