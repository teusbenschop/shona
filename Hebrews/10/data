\c 10
\s Kristu wakazadzisa zvibayiro zvekare
\p
\v 1 Nekuti murairo zvaune mumvuri wezvinhu zvakanaka zvinouya usati uri mufananidzo chaiwo wezvinhu \add izvozvo\add*, haungatongogoni kuperedzera avo vanoswedera gore rimwe nerimwe naizvozvo zvibayiro zvavanoramba vachibayira.
\v 2 Dai zvakanga zvakadaro zvingadai zvisina kupera kubayirwa here? nekuti vashumiri, kana vakange vanatswa kamwe chete vangadai vasingazivi zvivi zvavo.
\v 3 Asi ku\add zvibayiro\add* izvozvo vanoyeudzirwa zvivi gore rimwe nerimwe.
\v 4 Nekuti hazvibviri kuti ropa rehando nerembudzi ribvise zvivi.
\v 5 saka paanosvika panyika, unoti: Chibayiro nechipiriso hamuna kuzvida, asi makandigadzirira muviri;
\v 6 pazvibayiro zvinopiswa, nezvechivi hamuna kuzvifarira;
\v 7 Zvino ndikati: Tarirai ndauya, (Murugwaro rwakapetwa makanyorwa pamusoro pangu) Kuita chido chenyu, Mwari.
\v 8 Zvaanoti pakutanga: Zvibayiro nezvipiriso, nezvibayiro zvinopiswa, \add nezvibayiro\add* zvechivi hamuna kuzvida kana kufadzwa \add nazvo\add* izvo zvinobayirwa sezvinoreva murairo),
\v 9 ndokuzoti: Tarira, ndinovuya kuzoita chido chenyu imwi Mwari. Unobvisa chekutanga kuti amise chechipiri.
\v 10 Nekuda ikoku takaitwa vatsvene kubudikidza nekubayirwa kwemuviri waJesu Kristu kamwe.
\v 11 Mupristi umwe neumwe unomira zuva rimwe nerimwe achishumira, nekubayira kazhinji zvibayiro izvozvo zvisingatongogoni kubvisa zvivi;
\v 12 asi murume uyu wakati abayira chibayiro chimwe nekuda kwezvivi nekusingaperi, akagara pasi kuruoko rwerudyi rwaMwari;
\v 13 kubva zvino achitarisira kusvikira vavengi vake vaitwa chitsiko chetsoka dzake.
\v 14 Nekuti nechibayiro chimwe chete wakaperedzera nekusingaperi avo vanoitwa vatsvene.
\v 15 Mweya Mutsvenewo unotipupurira; nekuti pakutanga wakange amboti:
\v 16 Iyi \add ndiyo\add* sungano yandichaita navo shure kwemazuva iwayo, ndizo zvinotaura Ishe, Ndichaisa mirairo yangu mumoyo yavo, nokuinyora mufungwa dzavo.
\v 17 Nezvivi zvavo nekuipa kwavo handichatongozvirangaririzve.
\v 18 Zvino apo pane kangamwiro yezvizvi, hapachina kubayirwa kwechivi.
\s Ngatiswedere nomoyo wechokwadi
\p
\v 19 Naizvozvo, hama, zvatingatsunga kupinda panzvimbo tsvene neropa raJesu,
\v 20 nenzira itsva mhenyu, yaakatizarurira kubudikidza nemuvheiri, ndiyo nyama yake;
\v 21 uye \add tine\add* mupristi mukuru pamusoro peimba yaMwari,
\v 22 ngatiswedere nemoyo wechokwadi, nechivimbo chakazara cherutendo, moyo yedu yasaswa pahana yakaipa, nemiviri yedu yakashambidzwa nemvura yakachena.
\v 23 Ngatibatisise chitendero chetariro yedu, tisingazungunuki; nekuti iye wakavimbisa wakatendeka;
\v 24 uye ngatirangariranei pakumutsirana rudo namabasa akanaka,
\v 25 tisarega kuungana kwedu, setsika yevamwe, asi tichikurudzira\add na\add*; zvikuru zvamunovona zuva richiswedera.
\s Kutadza nebwoni
\p
\v 26 Nekuti kana tichitadza maune, tambogamuchira ruzivo rwechokwadi, hakusisina chibayiro pamusoro pezvivi,
\v 27 asi kumwe kumirira tichitya kutongwa nekutsamwa kunopfuta moto, kuchapedza vevengi.
\v 28 Munhu unozvidza murairo waMozisi unofa kunze kwetsitsi nezvapupu zviviri kana zvitatu;
\v 29 zvino unofunga kuti uchanzi wakafanira kurangwa zvinorwadza sei, wakatsikira pasi Mwanakomana waMwari, uye ukatora ropa resungano, raakaitwa mutsvene naro serisina maturo, uye akazvidza Mweya wenyasha?
\v 30 Nekuti tinomuziva iye wakati: Kutsiva ndekwangu, ini ndicharipira, ndizvo zvinotaura Ishe, uyezve \add unoti\add*: Ishe uchatonga vanhu vake.
\v 31 Zvinotyisa kuwira mumaoko aMwari mupenyu.
\s Fungai kutsunga kwenyu kwakare
\p
\v 32 Asi rangarirai mazuva akare, amakati mavhenekerwa maari mukatsunga pakurwa kukuru kwematambudziko;
\v 33 pamwe nekuti makaitwa chiokero zvose nekunyombwa nematambudziko; pamwe nekuti makagovanawo naivo vakaitirwa izvozvo.
\v 34 Nekuti makanzwira tsitsi zvisungo zvangu, makagamuchira nemufaro kupambwa kwenhumbi dzenyu, muchiziva mukati menyu kuti imwi mune fuma yakapfuura nekunaka, inogara iri kumatenga.
\v 35 Naizvozvo regai kurasha kushinga kwenyu, kune muripo mukuru wemubayiro.
\v 36 Nekuti munoshaiwa moyo murefu, zvokuti, kana maita kuda kwaMwari, mugamuchire chivimbiso.
\v 37 Nekuti pachine kanguva kaduku-duku, uye unouya uchauya, uye haanganonoki.
\v 38 Asi wakarurama uchararama nerutendo; zvino kana akadzokera shure, mweya wangu haungafari naye.
\v 39 Zvino isu hatizi veavo vanodzokera shure kukuparadzwa; asi veavo vanotenda kukuponeswa kwemweya.
