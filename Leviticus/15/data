\c 15
\s Mirairo yavarume navakadzi vasina kunaka
\p
\v 1 Zvino Jehovha wakataura naMozisi naAroni akati:
\v 2 Taurai navana vaIsraeri, muti kwavari: Kana murume ane zvimwe zvinoyerera, zvinobuda pamuviri wake, uchava usina kunaka nokuda kokuyerera kwake.
\v 3 Ndiko kusanaka kokuyerera kwake: Kana muviri wake uchibudisa zvinoyerera, kana muviri warega hawo kubudisa zvinoyerera, ndiko kusanaka kokuyerera kwake.
\v 4 Nhovo imwe neimwe yaanorara pamusoro payo ichava isina kunaka; nechinhu chimwe nechimwe chaanogara chichava chisina kunaka.
\v 5 Ani nani unobata nhovo dzake, ngaasuke nguvo dzake, azvishambidze nemvura, ave usina kunaka kusvikira madeko.
\v 6 Munhu unogara pachinhu chakagarwa naiye une zvinoyerera, ngaasuke nguvo dzake, azvishambidze nemvura, ave usina kunaka kusvikira madeko.
\v 7 Munhu unobata muviri waiye une zvinoyerera, ngaasuke nguvo dzake, azvishambidze nemvura, ave usina kunaka kusvikira madeko.
\v 8 Kana munhu une zvinoyerera akapfira umwe wakanaka mate, iye ngaasuke nguvo dzake, azvishambidze nemvura, ave usina kunaka kusvikira madeko.
\v 9 Chigaro chipi nechipi chinogarwa nomunhu une zvinoyerera chichava chisina kunaka.
\v 10 Ani nani unobata chinhu chakange chiri pasi pake, uchava usina kunaka kusvikira madeko; kunyange wakatakura zvinhu izvo ngaasuke nguvo dzake, azvishambidze nemvura, ave usina kunaka kusvikira madeko.
\v 11 Ani nani unobatwa nomunhu une zvinoyerera, kana asina kumboshamba maoko ake nemvura, ngaasuke nguvo dzake, azvishambidze nemvura, ave usina kunaka kusvikira madeko.
\v 12 Hari yevhu inobatwa nomunhu une zvinoyerera ngaiputswe; kana uri mudziyo wamatanda, umwe neumwe anofanira kusukurudzwa nemvura.
\p
\v 13 Kana munhu une zvinoyerera akanatswa pakuyerera kwake, anofanira kuzvitarira mazuva manomwe okuzvinatsa kwake, zvino asuke nguvo dzake, ndokushambidza muviri wake nemvura inoyerera, anake.
\v 14 Nomusi worusere anofanira kutora njiva mbiri kana twana tuviri twenjiva, auye pamberi paJehovha pamukova wetende rokusangana, ape mupristi idzedzo;
\v 15 zvino mupristi anofanira kudzibayira, imwe chive chipo chezvivi, imwe chipo chinopiswa; mupristi amuyananisire pamberi paJehovha pamusoro pokuyerera kwake.
\p
\v 16 Kana mbeu yomurume upi noupi ikabuda kwaari, anofanira kushambidza muviri wake wese nemvura, agova usina kunaka kusvikira madeko.
\v 17 Nguvo ipi neipi, nedehwe ripi neripi, zvadonherwa nembeu, zvinofanira kusukwa nemvura, zvive zvisina kunaka kusvikira madeko.
\v 18 Mukadziwo wakarara nomurume nembeu, vese vari vaviri vanofanira kuzvishambidza nemvura, vave vasina kunaka kusvikira madeko.
\p
\v 19 Kana mukadzi ane zvinoyerera, zvinoyerera pamuviri wake riri ropa, uchava pakusanaka kwake mazuva manomwe; ani nani unomubata uchava usina kunaka kusvikira madeko.
\v 20 Chinhu chipi nechipi chaanorara pamusoro pacho pakusanaka kwake chichava chisina kunaka, uye chinhu chipi nechipi chaanogara chichava chisina kunaka.
\v 21 Ani nani unobata nhovo dzake anofanira kusuka nguvo dzake, azvishambidze nemvura, ave usina kunaka kusvikira madeko.
\v 22 Ani nani unobata chinhu chipi nechipi chaanogara, anofanira kusuka nguvo dzake, azvishambidze nemvura, ave usina kunaka kusvikira madeko.
\v 23 Kana akabata chinhu chiri panhovo, kana chinhu chipi nechipi chaanogara, uchava usina kunaka kusvikira madeko.
\v 24 Uye murume upi noupi kana akarara naye achiri pakusanaka kwake, uchava usina kunaka mazuva manomwe; nhovo dzese dzaanorara pamusoro padzo dzichava dzisina kunaka.
\v 25 Kana mukadzi anokuyerera kweropa rake mazuva mazhinji panguva isati iri yokuva kwake kumwedzi, uye kana ane zvinoyerera kudarika nguva yokuva kwake kumwedzi, mazuva ese okuyerera kokusanaka kwake anofanira kuita sezvaanoita pamazuva okuva kwake kumwedzi. Wava usina kunaka.
\v 26 Nhovo ipi neipi yaanorara pamusoro payo mazuva ese okuyerera kwake ichava kwaari senhovo yokuva kwake kumwedzi; chinhu chipi nechipi chaanogara chichava chisina kunaka, sapanguva yokusanaka kokuva kwake kumwedzi.
\v 27 Ani nani unobata zvinhu izvo uchava usina kunaka, ngaasuke nguvo dzake, azvishambidze nemvura, ave usina kunaka kusvikira madeko.
\v 28 Asi kana anatswa pakuyerera kwake, anofanira kuzvitarira mazuva manomwe; kana iwo apera uchava wakanaka.
\v 29 Nomusi worusere anofanira kutora njiva mbiri, kana twana tuviri twenjiva, auye nadzo kumupristi, kumukova wetende rokusangana.
\v 30 Zvino mupristi anofanira kuuraya imwe, chive chipo chezvivi, imwe chive chipo chinopiswa; mupristi amuyananisire pamberi paJehovha pamusoro pokuyerera kokusanaka kwake.
\p
\v 31 Saizvozvo munofanira kuparadzanisa vana vaIsraeri pakusanaka kwavo, kuti varege kufa pakusanaka kwavo, kana vachisvibisa tabhenakeri yangu iri pakati pavo.
\v 32 Ndiwo murairo womunhu une zvinoyerera, nounobudisa mbeu yake, akazova usina kunaka nazvo;
\v 33 nounorwara nokuva kwake kumwedzi, nounezvinoyerera, kana ari murume, kana ari mukadzi, nowounorara naiye usina kunaka.
