\c 26
\s Maropafadzo ekuteerera
\p
\v 1 Musazviitira zvifananidzo, uye musazvimisira mufananidzo wakavezwa kana shongwe iri mufananidzo; musaisa panyika yekwenyu ibwe rine mufananidzo kuripfugamira; nokuti ndini Jehovha Mwari wenyu.
\p
\v 2 Muchachengetedza masabata angu, nekukudza imba yangu tsvene; ndini Jehovha.
\p
\v 3 Kana muchifamba nezvimiso zvangu, nekuchengeta mirairo yangu, nekuiita,
\v 4 ipapo ndichapa mvura yenyu panguva yayo, nenyika ichabereka zvibereko zvayo, nemiti yesango ichabereka michero yayo.
\v 5 Nenguva yekupura kwenyu ichasvikira panguva yekukohwa mazambiringa, nenguva yekukohwa mazambiringa ichasvikira panguva yekudzvara; zvino muchadya zvekudya zvenyu mukaguta, nekugara munyika yenyu makachengeteka.
\v 6 Zvino ndichapa rugare panyika, mugorara pasi pagosava neanovhundusa; uye ndichabvisa zvikara zvakaipa panyika, nemunondo haungapfuuri nemunyika yekwenyu.
\v 7 Uye muchadzingirira vavengi venyu, vagowa pamberi penyu nemunondo.
\v 8 Zvino vashanu venyu vachadzingirira zana, nezana renyu richadzingirira zvuru gumi, uye vavengi venyu vachawa nemunondo pamberi penyu.
\v 9 Zvino ndichatendeukira kwamuri, nekukuberekesai, nekukuwanzai, nekusimbisa sungano yangu nemwi.
\v 10 Muchadya zvekare zvachembera, mugobudisa zvekare nekuda kwezvitsva.
\v 11 Zvino ndichamisa tabhenakeri yangu pakati penyu; nemweya wangu haungakusemiyi.
\v 12 Uye ndichafamba pakati penyu, ndigova Mwari wenyu, nemwi muchava vanhu vangu.
\v 13 Ndini Jehovha Mwari wenyu, wakakubudisai kubva munyika yeEgipita, kuti musava vatapwa vavo; uye ndakavhuna matanda ejoko renyu, ndokukufambisai makarurama.
\p
\v 14 Asi kana musinganditeereri, musingaiti mirairo iyi yese,
\v 15 uye kana muchizvidza zvimiso zvangu, uye kana mweya wenyu uchisema mitongo yangu, kuti musaita mirairo yangu yese, kugura sungano yangu,
\v 16 iniwo ndichaita izvi kwamuri: Ndichauisawo kutyisa pamusoro penyu, kuparadzwa nedenda, zvinopedza meso nekupedza mweya. Zvino muchadzvara mbeu yenyu pasina, nokuti vavengi venyu vachaidya.
\v 17 Zvino ndichamisa chiso changu ndichipokana newe; uye mucharohwa pamberi pevavengi venyu; uye vanokuvengai vachakutongai; uye muchatiza pasina unokudzingirirai.
\v 18 Asi kana pane izvi musinganditeereri, ipapo ndichakurangai kakapetwa kanomwe nekuda kwezvivi zvenyu.
\v 19 Ipapo ndichagura kuzvikudza kwesimba renyu, ndigoita denga renyu seutare, nenyika yenyu sendarira.
\v 20 Nesimba renyu richaperera pasina, nokuti nyika yenyu haingabereki zvibereko zvayo, nemiti yenyika haingabereki michero yayo.
\p
\v 21 Zvino kana muchifamba zvinopesana neni, uye kana musingadi kuteerera kuneni ndichauisa matambudziko manomwe pamusoro penyu zvichienderana nezvivi zvenyu.
\v 22 Ndichatumawo zvikara zvesango pakati penyu, zvichakutorerai vana venyu, nekuparadza zvipfuwo zvenyu, nekukuitai vashoma; nenzira dzenyu dzichava renje.
\v 23 Zvino kana musingadi kudzorwa neni nezvinhu izvi, asi muchifamba zvinopesana neni,
\v 24 neniwo ndichafamba zvinopesana nemwi, iniwo ndigokurangaizve kanomwe nekuda kwezvivi zvenyu.
\v 25 Zvino ndichauisa munondo pamusoro penyu, uchatsiva kutsiva kwesungano; kana maungana mumaguta enyu, ndichatuma matenda pakati penyu; uye muchakumikidzwa mumaoko emuvengi.
\v 26 Pandinovhuna mudonzvo wechingwa, vakadzi gumi vachabheka chingwa chenyu muhovhoni imwe, uye vachidzosera chingwa chenyu neuremu; uye muchadya, asi hamungaguti.
\p
\v 27 Zvino kana musinganditeereri pane izvi, asi muchifamba zvinopesana neni,
\v 28 ipapo neni ndichafamba zvinopesana nemwi mukutsamwa, ndichakurangai kanomwe nekuda kwezvivi zvenyu.
\v 29 Zvino muchadya nyama yevanakomana venyu, nenyama yevanasikana venyu muchadya.
\v 30 Zvino ndichaparadza nzvimbo dzenyu dzakakwirira, nekugura aritari dzenyu dzezuva, nekukanda zvitunha zvenyu pamusoro pezvitunha zvezvifananidzo zvenyu; uye mweya wangu uchakusemai.
\v 31 Zvino ndichaita maguta enyu matongo, nekuparadza dzimba dzenyu tsvene, handinganhuhwidzi munhuhwi wenyu unozipa.
\v 32 Uye ini ndichaparadza nyika; nevavengi venyu vanogaramo vachashamiswa nazvo.
\v 33 Zvino ndichakuparadzirai pakati pevahedheni, nekuvhomora munondo shure kwenyu; uye nyika yenyu ichava renje, nemaguta enyu ave matongo.
\v 34 Ipapo nyika ichafarira masabata ayo nguva dzese dzekuva kwayo renje, nemwi muri munyika yevavengi venyu; ipapo nyika ichazorora, ichifarira masabata ayo.
\v 35 Nguva yese yekuva kwayo renje ichazorora, nokuti haina kuzorora pamasabata enyu, pamakagara pairi.
\v 36 Maererano nevakasara pakati penyu, ndichatuma umbwende pamoyo yavo munyika dzevavengi vavo; neruzha rweshizha rinozungunuswa rwuchavadzingirira, uye vachatiza sevanotiza munondo, vagowa pasina anovadzinganisa.
\v 37 Zvino vachawirana sevari mberi kwemunondo, pasina ano\add va\add*dzingirira; uye hamungavi nesimba rekumira pamberi pevavengi venyu.
\v 38 Zvino muchaparara pakati pevahedheni, nenyika yevavengi venyu ichakudyai.
\v 39 Zvino vanosara pakati penyu vachaonda mukuipa kwavo munyika yevavengi vavo; uyewo mukuipa kwemadzibaba avo vachaonda pamwe navo.
\v 40 Kana vachireurura kuipa kwavo nekuipa kwemadzibaba avo, nekudarika kwavo kwavakadarika nako kwandiri, uye kutiwo vakafamba zvinopesana neni,
\v 41 neniwo ndakafamba zvinopesana navo, ndikavauisa kunyika yevavengi vavo; zvino kana moyo yavo isina kudzingiswa ikazvininipisa, vakagamuchira murango wekuipa kwavo;
\v 42 ipapo ndicharangarira sungano yangu naJakove; uye nesungano yangu naIsaka, uye nesungano yangu naAbhurahama, ndichairangarira; nenyika ndichairangarira.
\v 43 Nyikawo ichasiiwa navo, ichafarira masabata ayo ichakaparadzwa vasipo; ivo vachagamuchira murango wekuipa kwavo; nokuti, hongu nokuti vakazvidza mitongo yangu, uye mweya wavo wakasema zvimiso zvangu.
\v 44 Asi zvakadaro, kana vari munyika yevavengi vavo, handingavarasiri kure, kana kuvasema, kuvapedza, kuputsa sungano yangu navo; nokuti ndini Jehovha Mwari wavo.
\v 45 Asi nekuda kwavo ndicharangarira sungano yangu nemadziteteguru avo, vandakabudisa kubva munyika yeEgipita pamberi pemeso evahedheni, kuti ndive Mwari wavo; ndini Jehovha.
\v 46 Izvi zvimiso nemitongo nemitemo Jehovha yaakapa pakati pake nevana vaIsraeri pagomo reSinai neruoko rwaMozisi.
