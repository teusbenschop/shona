\c 16
\s Hagari naIshimaeri
\p
\v 1 Zvino Sarai mukadzi waAbhuramu waiva asingamuberekeri uye waiva nemurandakadzi, muEgipita, uye zita rake raiva Hagari.
\v 2 Sarai ndokuti kuna Abhuramu: Tarira hako, Jehovha wakandidzivisa kubereka; pinda hako kumurandakadzi wangu; zvimwe ndingavakwa naye. Abhuramu ndokuteerera kuinzwi raSarai.
\v 3 Zvino Sarai mukadzi waAbhuramu wakatora Hagari muEgipita murandakadzi wake, pakupera kwemakore gumi Abhuramu agere panyika yeKenani, ndokumupa kuna Abhuramu murume wake kuva mukadzi kwaari.
\v 4 Zvino wakapinda kuna Hagari, iye ndokubata mimba. Zvino wakati aona kuti wabata mimba, vatenzikadzi vake vakashoreka pameso ake.
\v 5 Sarai ndokuti kuna Abhuramu: Kukanganiswa kwangu kuri pamusoro pako. Ini ndakapa murandakadzi wangu pachipfuva chako, zvino waona kuti wabata mimba, ndinoshoreka pameso ake. Jehovha ngaatonge pakati pangu newe.
\v 6 Abhuramu ndokuti kuna Sarai: Tarira, murandakadzi wako \add uri\add* paruoko rwako. Muitire zvakanaka pameso ako. Zvino Sarai wakamubata zvakaipa, iye ndokutiza pachiso chake.
\p
\v 7 Mutumwa waJehovha ndokumuwana pachitubu chemvura murenje, pachitubu panzira yeShuri.
\v 8 Zvino wakati: Hagari, murandakadzi waSarai, unobvepi, uye unoendepi? Iye ndokuti: Ndinotiza pachiso chaSarai vatenzikadzi vangu.
\v 9 Mutumwa waJehovha ndokuti kwaari: Dzokera kuna vatenzikadzi vako, ugozvininipisa pasi pemaoko avo.
\v 10 Mutumwa waJehovha ndokuti kwaari: Ndichawanza zvikuru chizvarwa chako kuti chisaverengwa nekuwanda.
\v 11 Mutumwa waJehovha ndokuti kwaari: Tarira, une mimba, uye uchabereka mwanakomana, uye uchatumidza zita rake Ishimaeri, nokuti Jehovha wanzwa kutambudzika kwako.
\v 12 Iyewo achava munhu ari mbongoro yemusango; ruoko rwake rwucharwisa vose, neruoko rwevose rwuchamurwisa; uye achagara pamberi pechiso chehama dzake dzese.
\v 13 Zvino akatumidza zita raJehovha wakataurirana naye \add kuti\add*: Imwi Mwari wekuona. Nokuti wakati: Pano neni ndamutarisa here iye unondiona?
\v 14 Naizvozvo chitubu chakanzi Bheeri-Rahai-Royi; tarira, chiri pakati peKadheshi neBheredhi.
\v 15 Hagari ndokuberekera Abhuramu mwanakomana; Abhuramu ndokutumidza zita remwanakomana wake, Hagari waamukabereka: Ishimaeri.
\v 16 Zvino Abhuramu waiva wemakore makumi masere nematanhatu Hagari paakaberekera Abhuramu Ishimaeri.