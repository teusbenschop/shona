\c 6
\s Kutadza kwavanhu nokurohwa kwavo nemvura
\p
\v 1 Zvino vanhu vakati votanga kuwa­nda panyika, vachiberekerwa vanasi­kana,
\v 2 vanakomana vaMwari vakaona vakunda vavanhu kuti vakanaka, vaka­zvisarudzira pakati pavose vavakada kuva vakadzi vavo.
\v 3 Ipapo Jehovha akati, Mweya wangu haungarambi uchigara mumunhu nokusingaperi, zvaari wenya­mawo hake; naizvozvo mazuva ake achava makore ane zana namakumi ma­viri.
\v 4 Panguva iyo kwakanga kuna va­nhu varefu kwazvo panyika, napashu­rewo, kana vanakomana vaMwari vakapinda kuvanasikana vavanhu, ivo vakavaberekera vana. Ndivo vaiva vanhu vane simba vakare, vakanga vakakuru­mbira.
\p
\v 5 Zvino Jehovha wakaona kuti kuipa kwavanhu kwakanga kuri kukuru panyika, nendangariro dzokufunga kwe­moyo yavo dzakanga dzakaipachetenguva dzose.
\v 6 Jehovha akazvidemba pa­musoro pokuita kwake vanhu panyika, akava neshungu pamoyo pake.
\v 7 Jeho­vha akati, Ndichaparadza vanhu vanda­kasika ndivabvise panyika vanhu, ne­mhuka, nezvinokambaira, neshiri dzedenga; nekuti ndinozvidemba kuti ndakazviita.
\v 8 Asi Nowa wakawana tsitsi pamberi paJehovha.
\p
\v 9 Marudzi aNowa ndiwo: Nowa waka­nga ari munhu wakarurama, asina mho­sva mumarudzi ake; Nowa wakafamba naMwari.
\v 10 Nowa akabereka vanakomana vatatu, vaiti: Shemu, naHamu, naJafeti.
\v 11 Nyika yakanga yakaora pamberi paMwari, nyika yakanga izere nokumani­kidzana.
\v 12 Mwari akaona nyika kuti yakaora; nekuti vanhu vose vakanga vaodza mufambiro wavo panyika.
\p
\v 13 Ipapo Mwari wakati kuna Nowa, Kupera kwavanhu vose kwasvika pa­mberi pangu; nekuti vakazadza nyika nokumanikidzana; tarira, ndichavauraya pamwechete nenyika.
\v 14 Uzviitire areka nomuti wemugoferi; uite makamuri mua­reka, uinamire nechomukati nechoku­nze nenamo.
\v 15 Unofanira kuiita kudai: Kureba kweareka ngakuve makubhiti ana mazana matatu, nokufara kwayo makubhiti makumi mashanu, nokukwi­rira kwayo makubhiti makumi matatu.
\v 16 Usiye buri paareka; uripedze kana kwasara kubhiti rimwe kubva kumusoro; nomusuo weareka uuise parutivi rwayo; uiite ine dzimba nhatu, mupanda woku­tanga, nowechipiri, nowechitatu.
\v 17 Ta­rira, ini ndinouyisa panyika mvura zhi­nji, kuti iparadze zvipenyu zvose, zvinomweya woupenyu, pasi pedenga; zvose zviri panyika zvichafa.
\v 18 Asi ndichaita sungano yangu newe; unofa­nira kupinda muareka, iwe navanako­mana vako, nomukadzi wako, navaka­dzi vavanakomana vako pamwechete newe.
\v 19 Napazvipenyu zvose zvenyama uise muareka zviviri zviviri zvamarudzi ose, kuti zvirarame pamwechete newe; ngazvive mukono nehadzi.
\v 20 Shiri na­marudzi adzo, nezvipfuwo namarudzi azvo, nezvinokambaira pasi zvose na­marudzi azvo, zvichauya kwauri zviviri zviviri zvamarudzi ose, kuti zvirarami­swe.
\v 21 Iwe utore marudzi ose ezvoku­dya zvose zvinodyiwa, uzviunganidzire kwauri; kuti zvive zvokudya zvako nezvazvo.
\v 22 Nowa akaita saizvozvo; se­zvaakarairwa naMwari, wakaita zvose saizvozvo.
