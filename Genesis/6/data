\c 6
\s Kutadza kwevanhu nekurohwa kwavo nemvura
\p
\v 1 Zvino zvakaitika vanhu vatanga kuwanda pachiso chenyika, ndokuberekerwa vakunda,
\v 2 vanakomana vaMwari vakaona vakunda vevanhu kuti vakanaka, ndokuzvitorera vakadzi pane vose vavakasarudza.
\v 3 Zvino Jehovha wakati: Mweya wangu haungarwisani nemunhu nekusingaperi, nokuti iye inyamawo; asi mazuva ake achava makore zana nemakumi maviri.
\v 4 Vanhu vakasimba vaivako pamazuva awo panyika, nepashurewo paizvozvo, apo vanakomana vaMwari vakapinda kuvakunda vevanhu, ivo ndokuvaberekera. Ndivo vaiva magamba ekare, varume vemukurumbira.
\p
\v 5 Zvino Jehovha wakaona kuti kuipa kwemunhu kukuru panyika, nemurangariro umwe neumwe wemifungo yemoyo wake waiva wakaipa chete zuva rose.
\v 6 Jehovha ndokuzvidemba kuti waiva aita munhu panyika, akashungurudzika pamoyo wake.
\v 7 Jehovha ndokuti: Ndichaparadza munhu wandakasika kubva pachiso chenyika, kubva kumunhu kusvika kumhuka, kusvika kune chinokambaira, uye kusvika kushiri yematenga; nokuti ndinozvidemba kuti ndakazviita.
\v 8 Asi Nowa wakawana nyasha pameso paJehovha.
\p
\v 9 Awa madzinza aNowa. Nowa waiva murume wakarurama, wakaperedzerwa pamazera ake; Nowa wakafamba naMwari.
\v 10 Nowa ndokubereka vanakomana vatatu: Shemu, Hamu naJafeti.
\v 11 Nyikawo yaiva yakaora pamberi paMwari, uye nyika yaiva izere neutsinye.
\v 12 Mwari ndokuona nyika, zvino tarira, yakaodzwa; nokuti nyama yose yakaodza nzira yayo panyika.
\v 13 Mwari ndokuti kuna Nowa: Kupera kwenyama yose kwasvika pamberi pangu, nokuti nyika izere neutsinye kubudikidza navo; zvino tarira, ndichavaparadza pamwe nenyika.
\v 14 Zviitire areka nematanda emugoferi; uite makamuri muareka, uye uiname mukati nekunze netara.
\v 15 Zvino iyi inzira yauchaiita nayo: Makubhiti mazana matatu kureba kweareka, makubhiti makumi mashanu upamhi hwayo, uye makubhiti makumi matatu kukwirira kwayo.
\v 16 Hwindo uchariita paareka; uye uripedze rive kubhiti kubva kumusoro, nemusuwo weareka uuise parutivi rwayo; uiite \add ine\add* \add mitanhu\add*, wepasi, wechipiri, newechitatu.
\v 17 Zvino ini, tarira, ndinounza panyika mafashame emvura, kuparadza nyama yose ine mweya weupenyu mairi, kubva pasi pematenga; chose chiri panyika chichapera.
\v 18 Asi ndichasimbisa sungano yangu newe; uye uchapinda muareka, iwe nevanakomana vako nemukadzi wako nevakadzi vevanakomana vako vanewe.
\v 19 Nepachipenyu chose, panyama yose, uise muareka zviviri pa\add rudzi\add* rumwe nerumwe, uchengete zvirarame zvinewe; zvichava mukono nehadzi.
\v 20 Pashiri nerudzi rwayo, nepazvipfuwo nerudzi rwazvo, nepachinokambaira chimwe nechimwe chepasi nerudzi rwacho, zvichauya kwauri zviviri \add parudzi\add* rumwe nerumwe, kuti \add u\add*chengete zviri zvipenyu.
\v 21 Newe, uzvitorere pakudya kwese kunodyiwa, uzviunganidzire kwauri; uye zvichava kudya kwako nekwazvo.
\v 22 Nowa ndokuita saizvozvo; maererano nezvose Mwari zvaaiva amuraira, wakaita saizvozvo.