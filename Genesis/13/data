\c 13
\s Abhuramu naRoti vanoparadzana
\p
\v 1 Zvino Abhuramu wakakwira kubva Egipita, iye nemukadzi wake nezvese zvaakange anazvo, naRoti anaye, vakaenda kumaodzanyemba.
\v 2 Zvino Abhuramu wakange akafuma kwazvo pazvipfuwo, pasirivheri, nepagoridhe.
\v 3 Zvino wakafamba nzendo dzake kubva kumaodzanyemba kusvikirawo paBheteri, panzvimbo paiva netende rake pakutanga, pakati peBheteri neAi;
\v 4 kunzvimbo yearitari yaakange aitapo pakutanga; Abhuramu ndokudana zita raJehovha ipapo.
\p
\v 5 NaRotiwo, waifamba naAbhuramu, wakange ane makwai nemombe nematende.
\v 6 Nyika ndokukonewa kuvatakura kuti vagare pamwe; nokuti fuma yavo yakange iri zhinji, zvekuti vakange vasingagoni kugara pamwe.
\v 7 Zvino pakava negakava pakati pevafudzi vezvipfuwo zvaAbhuramu nevafudzi vezvipfuwo zvaRoti. Zvino nenguva iyo VaKenani neVaPerezi vaigara panyika iyo.
\v 8 Abhuramu ndokuti kuna Roti: Ngakurege hako kuva negakava pakati pangu newe, nepakati pevafudzi vangu nevafudzi vako, nokuti tiri varume vari hama.
\v 9 Nyika yese haizi pamberi pako here? Paradzana hako neni; kana \add ukaenda\add* kuruboshwe, ndichaenda kurudyi; uye kana \add ukaenda\add* kurudyi, ndichaenda kuruboshwe.
\v 10 Roti ndokusimudza meso ake, ndokuona rese bani reJoridhani kuti rakadiridzwa zvakanaka kwese, Jehovha asati aparadza Sodhoma neGomora; \add rakaita\add* semunda waJehovha, senyika yeEgipita, kana uchienda Zoari.
\v 11 Roti ndokuzvisarudzira bani rese reJoridhani; Roti ndokubva kuenda kumabvazuva; ndokuzviparadzanisa umwe kubva kune umwe.
\v 12 Abhuramu akagara munyika yeKenani, Roti ndokugara pamaguta ebani, akadzikawo tende pedo neSodhoma.
\v 13 Asi varume veSodhoma vaiva vakaipa uye vaitadzira Jehovha zvikuru.
\p
\v 14 Jehovha ndokuti kuna Abhuramu shure kwekunge Roti aparadzana naye: Simudza hako meso ako, utarire kubva panzvimbo paugere ipapo, kumaodzanyemba nekuchamhembe nekumabvazuva nekumavirira;
\v 15 nokuti nyika yese yaunoona ndichaipa kwauri, nekuchizvarwa chako kusvikira rinhi narinhi.
\v 16 Uye ndichaita chizvarwa chako seguruva renyika, kuti kana munhu achigona kuverenga guruva renyika, chizvarwa chako chingaverengwawo.
\v 17 Simuka, famba uchigura nyika, paurefu hwayo, nepaupamhi hwayo, nokuti ndichaipa kwauri.
\v 18 Abhuramu ndokubvisa matende, ndokusvika ndokugara pamiouki* yeMamure iri muHebhuroni, ndokuvakirapo Jehovha aritari.
