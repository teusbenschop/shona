\c 13
\s Abhuramu naRoti vanoparadzana
\p
\v 1 Zvino Abhuramu wakakwira kubva Egipita, iye nemukadzi wake nezvose zvaakange anazvo, naRo­ti anaye, vakaenda kuchamhembe.
\v 2 Zvino Abhuramu wakange akafuma kwazvo pazvipfuwo, pasirivha, nepandarama.
\v 3 Zvino wakafamba nzendo dzake kubva kuchamhembe kusvi­kira paBheteri, panzvimbo paiva netende rake pakutanga, pakati peBheteri neAi;
\v 4 kunzvimbo yearitari yaakange aitapo pakutanga; Abhuramu ndokudana zita raJehovha ipapo.
\p
\v 5 NaRotiwo, waifamba naAbhuramu, wakange ane makwai, nenzombe, nematende.
\v 6 Nyika ikakonewa kuvatakura kuti vagare pamwe; nekuti fuma yavo yakange iri zhinji; zvekuti vakange vasingagoni kugara pamwe.
\v 7 Zvino pakava nemakakatamwa pakati pevafudzi vezvipfuwo zvaAbhuramu nevafudzi vezvipfuwo zvaRoti. Zvino nenguva iyo vaKanani nevaPerezi vaigara panyika \add iyo\add*.
\p
\v 8 Abhuramu ndokuti kuna Roti: Makakatamwa ngaarege kuvapo, ndinokukumbira, pakati pangu newe, nepakati pevafudzi vangu nevafudzi vako, nekuti tiri hama.
\v 9 Nyika yose haizi pamberi pako here? Paradzana hako neni; kana \add ukaenda\add* kuruboshwe, ndichaenda kurudyi; kana \add ukaenda\add* kurudyi ini ndichae­nda kuruboshwe.
\p
\v 10 Roti ndokusimudza meso ake, akaona rose bani reJorodhani kuti rakadiridzwa zvakanaka rose, Jehovha asati aparadza Sodhoma neGomora; \add rakaita\add* semunda waJehovha, senyika yeEgipita, kana achiinda Zoari.
\v 11 Roti akazvisarudzira bani rose reJorodhani; Roti ndokuenda kumabvazuva; ndokuzvipa­radzanisa umwe kubva kune umwe.
\v 12 Abhuramu wakagara munyika yeKanani, Roti ndokugara pamaguta emapani, akadzika tende pedo neSodhoma.
\v 13 Asi vanhu veSodhoma \add vaiva\add* vakaipa, uye vatadzi pamberi paJehovha zvikuru.
\p
\v 14 Jehovha ndokuti kuna Abhuramu Roti aparadzana naye: Simudza hako meso ako ipapo paugere, utarire kumaodzanyemba nekuchamhembe, nekumabvazuva, nekuma­virira;
\v 15 nekuti nyika yose yaunoona ndichaipa kwauri nekumbeu yako kusvikira rinhi narinhi.
\v 16 Uye ndichaita mbeu yako seguruva renyika, kuti kana kune munhu anogona kuverenga guruva renyika, nembeu yako ingaverengwawo.
\v 17 Simuka, famba uchigura nyika paurefu hwayo, nepaupamhi hwayo, nekuti ndichaipa kwauri.
\v 18 Abhuramu ndokubvisa tende, akasvika ndoku­gara pamiti yemiouki* yeMamure, iri muHebhuroni, akavakirapo Jehovha aritari.
