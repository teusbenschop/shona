\c 37
\s Josefa anotengeswa nemadzikoma ake
\p
\v 1 Zvino Jakove wakagara munyika yeutorwa hwababa vake, munyika yeKenani.
\v 2 Urwu rudzi rwaJakove: Josefa waiva ane makore gumi nemanomwe, achifudza makwai pamwe nemadzikoma ake; waiva ari mukomana pamwe nevanakomana vaBhiriha, nevanakomana vaZiripa, vakadzi vababa vake; Josefa ndokuunza mashoko ekuipa kwavo kuna baba vavo.
\v 3 Zvino Israeri waida Josefa kupfuura vana vake vose, nokuti waiva mwanakomana weutana hwake; akamuitira nguvo refu yaiva ine mavara-mavara.
\v 4 Zvino madzikoma ake paakaona kuti baba vavo vanomuda kupfuura madzikoma ake ose, vakamuvengawo, ndokusagona kutaura kwaari nerugare.
\p
\v 5 Zvino Josefa wakarota hope, ndokuudza madzikoma ake; naizvozvo vakanyanyazve kumuvenga.
\v 6 Zvino wakati kwavari: Donzwaiwo hope idzi dzandarota.
\v 7 Zvino tarirai, takanga tichisunga zvisote pakati pemunda, uye tatirai, chisote changu chakamira kuti tasa, zvino tarirai, zvisote zvenyu zvakakomba, ndokukotama pamberi pechisote changu.
\v 8 Zvino madzikoma ake akati kwaari: Ko kutonga uchatitonga, zvirokwazvo uchava nesimba pamusoro pedu here? Vakanyanyazve kumuvenga nekuda kwehope dzake uye nekuda kwemashoko ake.
\p
\v 9 Zvino wakarotazve chimwe chiroto, ndokuchiudza madzikoma ake, ndokuti: Tarirai, ndarotazve hope; zvino tarirai, zuva nemwedzi nenyeredzi gumi neimwe, dzichindikotamira.
\v 10 Zvino wakarondedzera kuna baba vake nekumadzikoma ake izvozvo; baba vake ndokumutsiura vakati kwaari: Ihopei iyi yawarota? Ini namai vako nemadzikoma ako tichauya zvirokwazvo kukotama pasi pamberi pako kanhi?
\v 11 Madzikoma ake ndokumugodora; asi baba vake vakachengeta shoko iri.
\p
\v 12 Zvino madzikoma ake akanofudza makwai ababa vavo paShekemu.
\v 13 Israeri ndokuti kuna Josefa: Madzikoma ako haafudzi paShekemu here? Uya ndikutumire kwavari. Iye ndokuti kwavari: Ndi\add ri\add* pano.
\v 14 Zvino wakati kwaari: Enda hako unotarira kuchengeteka kwemadzikoma ako, nekuchengeteka kwemakwai, ugondidzosera shoko. Naizvozvo wakamutuma kubva pamupata weHebhuroni, iye ndokunosvika kuShekemu.
\p
\v 15 Zvino murume wakamuwana, nokuti tarira waidzungaira musango; murume ndokumubvunza achiti: Unotsvakei?
\v 16 Iye ndokuti: Ndinotsvaka madzikoma angu; dondiudza hako kwavanofudzira.
\v 17 Murume ndokuti: Vakabva pano, nokuti ndakavanzwa vachiti: Ngatiende kuDhotani. Josefa ndokutevera madzikoma ake, ndokuvawana paDhotani.
\v 18 Zvino vakamuona achiri kure; uye asati aswedera kwavari, vakarangana pamusoro pake kuti vamuuraye.
\v 19 Zvino vakataurirana vachiti: Tarirai tenzi wezviroto uyu wauya.
\v 20 Naizvozvo uyai ikozvino timuuraye, tigomukandira mune rimwe remakomba awa, tigoti: Chikara chakaipa chamudya; tigoona kuti hope dzake dzichavei.
\v 21 Zvino Rubheni waka\add zvi\add*nzwa, ndokumununura muruoko rwavo, ndokuti: Ngatirege kumurova upenyu.
\v 22 Rubheni ndokuti kwavari: Musateura ropa; mukandirei mugomba iri riri murenje, asi regai kuisa ruoko kwaari; kuti amununure paruoko rwavo, agomudzosera kuna baba vake.
\p
\v 23 Zvino zvakaitika Josefa asvika kumadzikoma ake, kuti vakakurura Josefa nguvo yake refu, nguvo refu yaiva ine mavara-mavara, yaaiva akapfeka;
\v 24 zvino vakamutora, ndokumukandira mugomba; asi gomba raiva risina chinhu, musina mvura mariri.
\v 25 Zvino vakagara pasi kudya zvekudya; zvino vakasimudza meso avo, ndokuona, zvino tarira, dungwe reVaIshimaeri vachibva Giriyadhi, nemakamera avo vakatakura zvinhu zvinonhuhwira, nebarisami, nemura, vachienda kuno\add zvi\add*burusira kuEgipita.
\v 26 Zvino Judha wakati kuvana vababa vake: Mubairoi, kana tikauraya munin'ina wedu ndokufukidza ropa rake?
\v 27 Uyai timutengese kuVaIshimaeri; neruoko rwedu rwurege kuva kwaari; nokuti munin'ina wedu, nyama yedu. Vana vababa vake ndokuteerera.
\v 28 Zvino vatengesi veVaMidhiani vakapfuura\add po\add*, zvino vakamukweva vachisimudza Josefa kubuda mugomba, ndokutengesa Josefa kuVaIshimaeri nemashekeri makumi maviri; ivo ndokuunza Josefa kuEgipita.
\p
\v 29 Rubheni ndokudzokera kugomba, zvino tarira, Josefa waiva asimo mugomba; iye ndokubvarura nguvo dzake.
\v 30 Zvino wakadzokera kuvanin'ina vake, ndokuti: Mwana haachipo; neni ndichaendepi?
\v 31 Zvino vakatora nguvo refu yaJosefa, ndokuuraya mbudzana yembudzi, ndokunyika nguvo refu muropa.
\v 32 Zvino vakatumira nguvo refu yemavara-mavara, ndokuiendesa kuna baba vavo, ndokuti: Tawana ichi; zivai henyu kana iri nguvo refu yemwanakomana wenyu, kana kwete.
\v 33 Zvino vakaiziva ndokuti: Inguvo refu yemwanakomana wangu; chikara chakaipa chamudya; zvirokwazvo Josefa wabvamburwa-bvamburwa.
\v 34 Jakove ndokubvarura nguvo dzake, ndokuisa masaga pachiuno chake, ndokuchema mwanakomana wake mazuva mazhinji.
\v 35 Zvino vanakomana vake vose nevakunda vake vose vakasimuka kumunyaradza; asi wakaramba kunyaradzwa, ndokuti: Nokuti ndichaburukira kuguva kumwanakomana wangu ndichichema. Baba vake vakamuungudzira saizvozvo.
\v 36 Zvino VaMidhiani vakamutengesa muEgipita kuna Potifari, mutenwa waFarao, mukuru wevarindi.