\c 5
\s Vana vaAdhamu kusvika kuna Nowa
\p
\v 1 Ndirori bhuku ramarudzi aAdhamu. Musi waakasika munhu, Mwari wakamuita nomufananidzo waMwari;
\v 2 wakavasika murume nomuka­dzi; akavaropafadza, akavatumidza zita rinonzi Munhu, musi wavakasikwa.
\v 3 Adhamu wakagara makore ane zana namakumi matatu, akabereka mwanako­mana wakafanana naye, wakamutodza; akamutumidza zita rinonzi Seti.
\v 4 Mazuva aAdhamu shure kokuberekwa kwaSeti akanga ari makore ana mazana masere; akabereka vanakomana navanasikana.
\v 5 Mazuva ose oupenyu hwaAdhamu aka­nga ari makore ana mazana mapfumba­mwe namakumi matatu, akafa.
\p
\v 6 Seti wakagara makore ane zana namashanu, akabereka Enoshi;
\v 7 Seti aka­gara makore ana mazana masere nama­nomwe shure kokuberekwa kwaEnoshi, akabereka vanakomana navanasikana;
\v 8 mazuva ose aSeti akanga ari makore ana mazana mapfumbamwe negumi nama­viri, akafa.
\p
\v 9 Enoshi wakagara makore makumi mapfumbamwe, akabereka Kenani;
\v 10 shure kokuberekwa kwaKenani Eno­shi akagara makore ana mazana masere negumi namashanu; akabereka vanako­mana navanasikana;
\v 11 mazuva ose aEno­shi akanga ari makore ana mazana ma­pfumbamwe namashanu, akafa.
\p
\v 12 Kenani wakagara makore makumi manomwe, akabereka Maharareri;
\v 13 shure kokuberekwa kwaMaharareri Kenani wakagara makore ana mazana masere namakumi mana; akabereka va­nakomana navanasikana.
\v 14 Mazuva ose aKenani akanga ari makore ana mazana mapfumbamwe negumi, akafa.
\p
\v 15 Maharareri wakagara makore ma­kumi matanhatu namashanu, akabereka Jaredhi;
\v 16 shure kokuberekwa kwaJare­dhi, Maharareri akagara makore ana mazana masere namakumi matatu, akabe­reka vanakomana navanasikana;
\v 17 ma­zuva ose aMaharareri akanga ari makore ana mazana masere namakumi mapfu­mbamwe namashanu, akafa.
\p
\v 18 Jaredhi wakagara makore ane zana namakumi matanhatu namaviri, akabe­reka Enoki;
\v 19 shure kokuberekwa kwaEnoki Jaredhi akagara makore ana mazana masere; akabereka vanakomana navanasikana;
\v 20 mazuva ose aJaredhi akanga ari makore ana mazana mapfu­mbamwe namakumi matanhatu namaviri, akafa.
\p
\v 21 Enoki wakagara makore makumi matanhatu namashanu, akabereka Metu­sera;
\v 22 shure kokuberekwa kwaMetusera, Enoki wakafamba naMwari makore ana mazana matatu; akabereka vanakomana navanasikana.
\v 23 Mazuva ose aEnoki aka­nga ari makore ana mazana matatu nama­kumi matanhatu namashanu.
\v 24 Enoki aka­famba naMwari, akasazovapo, nokuti Mwari wakamutora.
\p
\v 25 Metusera wakagara makore ane zana namakumi masere namanomwe, akabereka Rameki;
\v 26 shure kokubere­kwa kwaRameki, Metusera akagara ma­kore ana mazana manomwe namakumi masere namaviri; akabereka vanakomana navanasikana.
\v 27 Mazuva ose aMetusera akanga ari makore ana mazana mapfu­mbamwe namakumi matanhatu namapfu­mbamwe, akafa.
\p
\v 28 Rameki wakagara makore ane zana namakumi masere namaviri; akabe­reka mwanakomana;
\v 29 akamutumidza zita rinonzi Nowa, achiti, Uyu achativa­raidza pabasa redu napakutambudzika kwamaoko edu, zvinobva panyika yaka­tukwa naJehovha.
\v 30 Shure kokubere­kwa kwaNowa, Rameki akagara makore ana mazana mashanu namakumi mapfu­mbamwe namashanu; akabereka vanako­mana navanasikana.
\v 31 Mazuva ose aRa­meki akanga ari makore ana mazana manomwe namakumi manomwe nama­nomwe, akafa.
\p
\v 32 Nowa wakanga ana makore ana mazana mashanu; Nowa akabereka Shemu, naHamu, naJafeti.
