\c 3
\s Kuwa kwemunhu
\p
\v 1 Zvino nyoka yaiva\x + Mat. 10.16. 2 VaKori. 11.3.\x* ine unyengeri kupfuura mhuka yose yenyika Jehovha Mwari yaaiva aita. Ndokuti kumukadzi: Nhai ndizvo here kuti Mwari wakati: Musadya pamuti umwe neumwe webindu?
\v 2 Mukadzi ndokuti kunyoka: Tingadya pamuchero wemiti yebindu;
\v 3 asi pamuchero wemuti uri pakati pebindu, Mwari wakati: Musadya pauri, uye musaubata, zvimwe mufe\x + 2.17.\x*.
\v 4 Nyoka ndokuti kumukadzi: Hamufi zvirokwazvo.
\v 5 Nokuti Mwari anoziva kuti nezuva ramunodya pauri, meso enyu achasvinudzwa, uye muve saMwari, muchiziva chakanaka nechakaipa.
\v 6 Zvino mukadzi wakati achiona kuti muti wakanakira kuva chekudya, uye kuti unofadza pameso, uye muti unodikanwa kuchenjedza, wakatora zvemuchero wawo, ndokudya\x + 1 Tim. 2.14\x*, ndokupawo kumurume wake pamwe naye, uye akadya.
\v 7 Zvino meso avo vari vaviri akasvinudzwa\x + 3.5.\x*, ndokuziva kuti vakashama\x + 2.25.\x*; ndokusonanidza mashizha emuonde, vakazviitira mafasikoto.
\p
\v 8 Zvino vakanzwa inzwi raJehovha Mwari achifamba mubindu pakutonhorera kwezuva; Adhamu nemukadzi wake ndokuzvivanza pamberi paJehovha Mwari pakati pemiti yebindu.
\v 9 Jehovha Mwari ndokudana kuna Adhamu, ndokuti kwaari: Uripi?
\v 10 \add Iye\add* ndokuti: Inzwi renyu ndarinzwa mumunda ndokutya, nokuti ndakashama, ndokuzvivanza.
\v 11 Zvino wakati: Ndiani wakuudza kuti wakashama? Wadya kanhi zvemuti wandakakuraira kuti usadya pauri?
\v 12 Adhamu ndokuti: Mukadzi wamakapa \add kuti\add* \add ave\add* neni\x + 2.18. Job. 31.33.\x*, iye wandipa zvemuti, zvino ndikadya.
\v 13 Zvino Jehovha Mwari wakati kumukadzi: Chii ichi chawaita? Mukadzi ndokuti: Nyoka yandinyengera\x + 3.4. 2 VaKori. 11.3. 1 Tim. 2.14.\x*, zvino ndikadya.
\v 14 Zvino Jehovha Mwari wakati kunyoka: Nokuti waita izvi, iwe watukwa kupfuura chipfuwo chose uye kupfuura mhuka yose yepanyika. Nedumbu rako uchafamba, uye guruva uchadya mazuva ose eupenyu hwako\x + Isa. 65.25. Mik. 7.17.\x*.
\v 15 Uye ndichaisa ruvengo pakati pako nemukadzi, nepakati pembeu yako nembeu yake\x + Isa. 7.14. Mik. 5.3. Mat. 1.18,23,25. Ruk. 1.34,35. VaGar. 4.4. 1 Tim. 2.15. Zvak. 12.9; 20.2.\x*; iyo ichakupwanya musoro, newe uchaipwanya chitsitsinho\x + Job. 9.17 VaRom. 16.20. VaHeb. 2.14.\x*.
\v 16 Kumukadzi wakati: Nekupamhidzira ndichapamhidzira kurwadziwa kwako uye kubata mimba kwako; mukurwadziwa uchabereka vana; nechishuvo chako chichava kumurume wako\x + 4.7. Rwiyo 7.10.\x*, uye iye achakutonga\x + 1 VaKori. 11.3; 14.34. VaEfe. 5.22,23,24. VaKoro. 3.18. 1 Tim. 2.11,12. Tit. 2.5. 1 Pet. 3.1,5,6.\x*.
\v 17 Zvino kuna Adhamu wakati: Nokuti wateerera kuinzwi remukadzi wako, ndokudya pamuti wandakakuraira nezvawo ndichiti: Usadya pauri\x + 2.17.\x*; pasi patukwa nemhosva yako\x + VaRom. 8.20-22.\x*; nekutambudzika uchadya pairi mazuva ose eupenyu hwako\x + Job. 5.7; 14.1. Mup. 2.22,23.\x*.
\v 18 Zvino ichakumerera minzwa neubayambeva, uye uchadya muriwo wepanyika.
\v 19 Neziya rechiso chako uchadya chekudya, kusvika wadzokera kuvhu, nokuti wakatorwa kwariri. Nokuti uri guruva\x + 2.7.\x*, uye uchadzokera kuguruva\x + Job. 34.15. Map. 104.29. Mup. 3.20; 12.7. VaRom. 5.12.\x*.
\v 20 Zvino Adhamu wakatumidza zita remukadzi wake \add kuti\add* Evha; nokuti ndiye mai vevapenyu vose.
\v 21 Zvino Jehovha Mwari wakaitira Adhamu nemukadzi wake nguvo refu dzematehwe, ndokuvapfekedza.
\p
\v 22 Zvino Jehovha Mwari wakati: Tarira, munhu ava seumwe wedu, achiziva chakanaka nechakaipa\x + 3.5.\x*; zvino ikozvino zvimwe atandavadze ruoko rwake akatorawo pamuti weupenyu\x + 2.9.\x*, ndokudya, ndokurarama nekusingaperi.
\v 23 Naizvozvo Jehovha Mwari akamubudisa mubindu reEdheni kuti arime ivhu raakatorwa kwariri.
\v 24 Zvino akadzinga munhu; ndokuisa makerubhi* kurutivi rwemabvazuva rwebindu reEdheni\x + 2.8.\x*, nemurazvo wemunondo waizvitenderedza kumativi ese\x + 3.8.\x*, kurinda nzira yemuti weupenyu.