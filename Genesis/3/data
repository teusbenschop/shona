\c 3
\s Kuwa kwemunhu
\p
\v 1 Zvino nyoka yakange ine unyengeri kupfuura mhuka yese yesango Jehovha Mwari yaakange aita. Ndokuti kumukadzi: Nhai ndizvo here kuti Mwari wakati: Musadya pamuti umwe neumwe wemunda?
\v 2 Mukadzi ndokuti kunyoka: Tingadya zvemuchero wemiti yemunda;
\v 3 asi zvemuchero wemuti uri pakati pemunda, Mwari wakati: Musadya pauri, uye musaubata, zvimwe mufe.
\v 4 Nyoka ndokuti kumukadzi: Hamufi zvirokwazvo.
\v 5 Nokuti Mwari anoziva kuti nemusi wamunodya pauri, meso enyu achasvinudzwa, uye muve saMwari, muchiziva chakanaka nechakaipa.
\v 6 Zvino mukadzi wakati achiona kuti muti wakanakira kuva kudya, uye kuti unofadza meso, uye muti unodikanwa kuchenjedza, akatora zvemuchero wawo, akadya, akapawo kumurume wake pamwe naye, uye akadya.
\v 7 Zvino meso avo vari vaviri akasvinudzwa, ndokuziva kuti vakashama; vakasonanidza mashizha emuonde, vakazviitira mafasikoto.
\p
\v 8 Zvino vakanzwa inzwi raJehovha Mwari achifamba mumunda pakutonhorera kwezuva; Adhamu nemukadzi wake ndokuvanda pamberi paJehovha Mwari pakati pemiti yemunda.
\v 9 Jehovha Mwari ndokudana kuna Adhamu, akati kwaari: Uripi?
\v 10 \add Iye\add* ndokuti: Inzwi renyu ndarinzwa mumunda ndokutya, nokuti ndakashama, ndokuvanda.
\v 11 Zvino wakati: Ndiani wakuudza kuti wakashama? Wadya kanhi zvemuti wandakakuraira kuti usadya zvawo?
\v 12 Adhamu ndokuti: Mukadzi wamakapa \add kuti\add* \add ave\add* neni, iye wandipa zvemuti, zvino ndikadya.
\v 13 Zvino Jehovha Mwari wakati kumukadzi: Chii ichi chawakaita? Mukadzi ndokuti: Nyoka yandinyengera, zvino ndikadya.
\v 14 Zvino Jehovha Mwari wakati kunyoka: Nokuti waita izvi, iwe watukwa kupfuura chipfuwo chese uye kupfuura mhuka yese yesango. Nedumbu rako uchafamba, uye guruva uchadya mazuva ese eupenyu hwako.
\v 15 Uye ndichaisa ruvengo pakati pako nemukadzi, nepakati perudzi rwako nerudzi rwake; irwo rwuchakupwanya musoro, newe ucharwupwanya chitsitsinho.
\v 16 Kumukadzi wakati: Nekupamhidzira ndichapamhidzira kurwadziwa kwako uye kubata mimba kwako; mukurwadziwa uchabereka vana; nechishuwo chako chichava kumurume wako, uye iye uchakutonga.
\v 17 Zvino kuna Adhamu wakati: Nokuti wateerera kuinzwi remukadzi wako, ukadya zvemuti wandakakuraira nezvawo ndichiti: Usadya zvawo; pasi patukwa nemhosva yako; nekutambudzika uchadya zvapo mazuva ese eupenyu hwako.
\v 18 Zvino ichakuberekera minzwa neubayambeva, uye uchadya muriwo wesango.
\v 19 Neziya rechiso chako uchadya kudya, kusvikira wadzokera kuvhu, nokuti wakatorwa kwariri. Nokuti uri guruva, uye uchadzokera kuguruva.
\v 20 Zvino Adhamu wakatumidza zita remukadzi wake \add kuti\add* Evha; nokuti ndiye mai vevapenyu vese.
\v 21 Zvino Jehovha Mwari wakaitira Adhamu nemukadzi wake nguvo refu dzematehwe, ndokuvapfekedza.
\p
\v 22 Zvino Jehovha Mwari akati: Tarira, munhu ava seumwe wedu, achiziva chakanaka nechakaipa; zvino ikozvino zvimwe atandavadze ruoko rwake akatorawo zvemuti weupenyu, ndokudya, ndokurarama nekusingaperi.
\v 23 Naizvozvo Jehovha Mwari akamubudisa mumunda weEdheni kuti arime ivhu raakatorwa kwariri.
\v 24 Zvino akadzinga munhu; akaisa makerubhi* kurutivi rwemabvazuva rwemunda weEdheni, nemurazvo wemunondo waitenderera kumativi ese, kurinda nzira yemuti weupenyu.
