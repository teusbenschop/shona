\c 25
\s Kufa kwaAbhurahamu
\p
\v 1 Zvino Abhurahamu wakawanazve mukadzi, uye zita rake \add raiva\add* Ke­tura.
\v 2 Ndokumuberekera Zimurami naJokishani naMedhani, naMidhiani, naIshibhaki, naShua.
\v 3 Jokishani ndokubereka Shebha naDhedhani. Zvino vanakomana vaDhedhani vaiva vaAshuri nevaRetushi nevaReumi.
\v 4 Zvino vanakomana vaMidhiani vaiva Efa naEferi naHanoki naAbhidha naEridha. Ava vose \add vaiva\add* vana vaKetura.
\p
\v 5 Abhurahamu ndokupa Isaka zvose zvaaiva nazvo.
\v 6 Asi kuvanakomana ve­varongo Abhurahamu vaaiva navo, Abhurahamu wakapa zvipo; akavabvisa pana Isaka mwanakomana wake, iye achiri mupenyu, akavatuma kumabvazuva kunyika yekumabvazuva.
\p
\v 7 Zvino awa mazuva emakore eupenyu hwaAbhurahamu aakararama, makore zana nemakumi manomwe nemashanu.
\v 8 Abhu­rahamu ndokupera, akafa pakukwegura kwakanaka, achembera agutsikana, akaunganidzwa pandudzi dzekwake.
\v 9 Zvino Isaka naIshimaeri vanako­mana vake vakamuviga mubako reMakapera, mumunda waEfuroni mwanakomana waZohari muHeti, wa­katarisana neMamure,
\v 10 munda Abhurahamu waakatenga kuvanakomana vaHeti; ndipo Abhura­hamu paakavigwa pamwe naSara mukadzi wake.
\v 11 Zvino zvikaitika shure kwekufa kwaAbhurahamu, kuti Mwari wakaropa­fadza Isaka mwanakomana wake; Isaka ndokugara patsime reRahai-Royi.
\p
\v 12 Zvino awa mazera alshimaeri mwa­nakomana waAbhurahamu, Hagari muEgipita, murandakadzi waSara, waakaberekera Abhurahamu.
\v 13 Uye awa mazita evanakomana vaIshimaeri nemazita avo zvichienderana nemazera avo; dangwe raIshimaeri \add raiva\add* Nebhayoti, naKe­dhari naAdhibheri naMibhisami
\v 14 naMi­shima naDhurina naMasa,
\v 15 naHadhadhi naTema, Jeturi, Nafishi, naKedhema;
\v 16 ava vanakomana vaIshimaeri, uye awa mazita avo nemisha yavo uye nematende avo; machinda gumi nemaviri zvichienderana nendu­dzi dzavo.
\v 17 Uye awa makore eupenyu hwaIshimaeri, makore zana nemakumi matatu nemanomwe; akapera, akafa, akaunganidzwa pandudzi dzekwake.
\v 18 Zvino vakagara kubva paHavhira kusvi­kira paShuri nemberi kweEgipita, uchienda Asiria; akagara pamberi pechiso chehama dzake dzose.
\s Kuberekwa kwaEsau naJakove
\p
\v 19 Zvino awa mazera alsaka mwanako­mana waAbhurahamu; Abhurahamu waka­bereka Isaka.
\v 20 Zvino Isaka wakange ane makore makumi mana pakuwana kwake Rabheka, mukunda waBhetueri, muSiriya, wePadhani-Aramu, hanzvadzi yaRa­bhani muSiriya, kuti ave mukadzi wake.
\v 21 Zvino Isaka wakanyengeterera muka­dzi wake kuna Jehovha, nekuti wakange ari mhanje; Jehovha akanye­ngetereka naye, Rabheka mukadzi wake ndokuva nemimba.
\v 22 Zvino vana vakapipiridzana mukati make, \add iye\add* ndokuti: Kana zvaka­daro, sei ndakadai? Ndokunobvunza Jehovha.
\v 23 Jehovha ndokuti kwaari: Ndudzi mbiri \add dziri\add* muchizvaro chako, ndudzi mbiri dzichaparadzana dzichibva muura hwako. Zvino rudzi rwuchasimba pane \add rwumwe\add* rudzi, uye mukuru achashumira muduku.
\p
\v 24 Zvino mazuva ake ekubereka akati azadziswa, tarira, mapatya muchizvaro chake.
\v 25 Wekutanga akabuda ari mutsvuku, wose akaita senguvo ine mvere; vakatumidza zita rake Esau.
\v 26 Zvino pa­shure munun'una wake wakabuda, uye ruoko rwake rwakabata chitsitsinho chaEsau; ndokutumidza zita rake Jakove. Zvino Isaka waiva nemakore makumi matanhatu pakuberekwa kwavo.
\v 27 Vakomana ndoku­kura; Esau ndokuva mudzimba wakachenjera, murume wesango; uye Jakove murume wakarurama, achigara mumatende.
\v 28 Isaka ndokuda Esau, nekuti waidya nyama yemhuka, asi Rabheka waida Jakove.
\p
\v 29 Zvino Jakove wakange abika rupiza, Esau ndokusvika achibva kusango oziya;
\v 30 Esau ndokuti kuna Jakove: Dondiregawo ndiminye zvitsvuku izvo zvakatsvuka, nekuti ndoziya. Naizvozvo wakatumidzwa zita rinonzi Edhomu.
\p
\v 31 Jakove ndokuti: Nditengesere nhasi udangwe hwako.
\p
\v 32 Esau ndokuti: Tarira, ndodofa, zvino udangwe uchandibatsirei?
\p
\v 33 Jakove ndokuti: Ndipikire nhasi. \add Iye\add* ndokupika kwaari, ndokutengesa udangwe hwake kuna Jako­bho.
\v 34 Jakove ndokupa Esau chingwa nerupiza; \add iye\add* ndokudya nekumwa, ndokusimuka ndokuenda; Esau ndokuzvidza udangwe hwake saizvozvi.
