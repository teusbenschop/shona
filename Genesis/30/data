\c 30
\p
\v 1 Zvino Rakeri akati achiona kuti wakange asingaberekeri Jakobho, Rakeri wakagodora mukoma wake, ndokuti kuna Jakobho: Ndipe vana; kana zvikasa\add daro\add* ndife.
\p
\v 2 Naizvozvo kutsamwa kwaJakobho kwakapfutira Rakeri akati: Ndiri pachinzvimbo chaMwari \add here\add*, wakabata chibereko chechizvaro?
\p
\v 3 Iye ndokuti: Tarira, murandakadzi wangu Bhiriha, pinda kwaari, kuti abereke pamabvi angu, neni ndivakwe kwaari.
\v 4 Zvino wakamupa Bhiriha, murandakadzi wake kuva mukadzi; Jakobho ndokupinda kwaari.
\v 5 Zvino Bhiriha wakabata mimba, akaberekera Jakobho mwanakomana.
\v 6 Rakeri ndokuti: Mwari wanditongera, uye wanzwa inzwi rangu, ndokundipa mwanakomana. Naizvozvo wakatumidza zita rake \add kuti\add* Dhani.
\v 7 Bhiriha murandakadzi waRakeri ndokubata mimbazve, ndokuberekera Jakobho mwanakomana wechipiri.
\v 8 Zvino Rakeri wakati: Nemutsimba mukuru, ndakaita mutsimba nemukoma wangu, ndikakunda; akatumidza zita rake \add kuti\add* Nafutari.
\p
\v 9 Zvino Rea wakati achiona kuti wamira kubereka, wakatora Ziripa murandakadzi wake, akamupa kuna Jakobho kuva mukadzi.
\p
\v 10 Ziripa murandaka­dzi waRea ndokuberekera Jakobho mwanakomana.
\v 11 Rea ndokuti: Makorokoto! Ndokutumidza zita rake \add kuti\add* Gadhi.
\v 12 Zi­ripa, murandakadzi waRea, ndokuberekera Jakobho mwanakomana wechipiri.
\v 13 Rea ndokuti: Ndezvemufaro wangu, nekuti vakunda vachanditi ndine mufaro. Ndokutumidza zita rake Asheri.
\p
\v 14 Zvino Rubheni akaenda pamazuva okukohwa zviyo, akandowana mamandirakisi* mumunda, akaauisa kuna mai vake Rea. Rakeri ndokuti kuna Rea: Dondipawo mamandirakisi emwanakomana wako.
\p
\v 15 Iye ndokuti kwaari: Chinhu chiduku here kuti wakatora murume wangu? Zvino woda kutorazve mamandirakisi emwanakomana wangu here? Rakeri ndokuti: Naizvozvo ucharara newe usiku huno nekuda kwemamandirakisi emwanakomana wako.
\p
\v 16 Zvino Jakobho wakati achidzoka kubva kumunda manheru, Rea ndokubuda kunomuchingamidza, akati: Unofanira kupinda kwa­ndiri, nekuti kukuhaya* ndakuhaya nemamandirakisi emwanakomana wangu. Ndokurara naye usiku ihwohwo.
\p
\v 17 Zvino Mwari wakanzwa Rea, akabata mimba, akaberekera Jakobho mwanakomana wechishanu.
\v 18 Rea ndokuti: Mwari wandipa mubayiro wangu, nekuti ndakapa murandakadzi wangu murume wangu; ndokutumidza zita rake \add kuti\add* Isakari.
\v 19 Rea ndokubata mimbazve, ndokuberekera jakobho mwanakomana wechitanhatu.
\v 20 Rea ndokuti: Mwari wandipa chipo chakanaka; ikozvino murume wangu uchagara neni, nekuti ndamuberekera vanakomana vatanhatu; ndokutumidza zita rake \add kuti\add* Zebhuroni.
\v 21 pashure akazobereka mukunda, akamutumidza zita rake \add kuti\add* Dhina.
\p
\v 22 Zvino Mwari wakarangarirawo Rakeri, Mwari akamunzwa, akazarura chibereko chake.
\v 23 Akabata mimba, ndokubereka mwanakomana, ndokuti: Mwari wabvisa kunyadziswa kwangu.
\v 24 Ndokutumidza zita rake \add kuti\add* Josefa, achiti: Jehovha ngaawedzere kwandiri umwe mwanakomana.
\p
\v 25 Zvino zvakaitia Rakeri abereka Josefa, kuti Jakobho wakati kuna Rabhani: Ndiregei ndifambe kuti ndiende kunzvimbo yekwedu nekunyika yekwedu.
\v 26 Ipai \add kwandiri\add* vakadzi vangu nevana vangu, vandakashandira kwamuri kuti ndiende, nekuti imwi munoziva basa rangu randakakubatirai.
\p
\v 27 Rabhani ndokuti kwaari: Kana hangu ndawana nyasha pameso ako; ndaona nekutarisisa kuti Jehovha wakandiropafadza nekuda kwako.
\v 28 Ndokutiwo: Nditemere mubayiro wako, ndigo\add ku\add*pa.
\p
\v 29 Iye ndokuti kwaari: Imwi munoziva kuti ndakakushandirai sei, uye kuti zvipfuwo zvenyu zvaiva zvakadii neni.
\v 30 Nekuti zvishoma zvamaiva nazvo ndisati \add ndasvika\add*, zvakawanda zvikava zvizhinjizhinji; Jehovha ndokukuropafadzai pakusvika kwangu; zvino ini ndichabatira imba yangu rinhi?
\v 31 Iye ndokuti: Ndichakupei? Jakobho ndokuti: Hamungandipi chinhu; kana mukandiitira chinhu ichi, ndichafudzazve nekuchengeta zvipfuwo zvenyu.
\v 32 Ndichagura nepakati peboka renyu rose nhasi, ndichibvisapo gwai rose rine mavara nerine makwapa, negwai rose resvundu pakati pemakwai, nedzine mavara nedzine makwapa pakati pembudzi; zvigova mubayiro wangu.
\v 33 Zvino kururama kwangu kuchandipupurira pazuva rinouya, kana muchiuira mubayiro wangu pamberi pechiso chenyu; zvose zvisina mavara nezvisina makwapa pakati pembudzi, nezvisvundu pamakwai, zvinenge zvabiwa kana zviri kwandiri.
\p
\v 34 Rabhani ndokuti: Tarira, haiwa, ngazvive maererano neshoko rako.
\v 35 Zvino nemusi iwoyo wakatsaura nhongo dzembudzi dzakange dzine mitsetse nedzine makwapa, nenhunzvi dzose dzembudzi dzakange dzine mavara nedzine makwapa, chose chakange chine ruvana ruchena, nechisvundu pamakwai, akapa paruoko rwevana vake.
\v 36 Akaisa chinhambwe chemazuva matatu pakati pake naJakobho. Jakobho akafudza boka raRabhani rakange rasara.
\p
\v 37 Zvino Jakobho wakatora matanda manyoro emupopura* neemuarimondi neasina makwande, akasvuura mitaro michena paari, akaonesa kuchena kwakange kuri maari.
\v 38 Ndokuisa matanda aakanga asvuura pamigero nezvimwiro pakanangana nemapoka, paiuya mapoka kuzomwa; kuti abate mazamu pakuuya kwawo kuzomwa.
\v 39 Zvino mapoka akatora zamu pamberi pematanda, mapoka ndokubereka zvine mitsetse nezvine mavara nezvine makwapa.
\p
\v 40 Zvino Jakobho akaparadzanisa makwayana, akataridza zviso zvemapoka kune zvaiva nemitsetse nezvose zvisvundu pamapoka aRabhani; akaisa mapoka ake ari oga; akasaaisa kuzvipfuwo zvaRabhani.
\p
\v 41 Zvino zvakaitika pose akasimba eboka paaibata zamu, kuti Jakobho wakaisa matanda pamberi pemeso emapoka pamigero, kuti zviteverwe pakati pematanda.
\v 42 Asi kana boka risina simba haana ku\add a\add*isa; naizvozvo zvakange zvisina simba zvakange zviri zvaRabhani, uye zvakasimba zvaJakobho.
\v 43 Zvino murume akava mukuru kwazvo, akava nemapoka mazhinji nevaranda nevarandakadzi nemakamera nemadhongi.
