\c 11
\s Rusvingo rweBhabheri
\p
\v 1 Nyika yose yakanga ino rurimi rumwe nokutaura kumwe.
\v 2 Zvino vakati vachitamira mabvazuva, vakawana bani munyika yeShinari, vakagarako.
\v 3 Vakataurirana, vachiti, Uyai, ngatiite zvidhina, tizvipise kwazvo. Zvidhina zvakava mabwe avo, nebitumini rakava dope ravo.
\v 4 Vakati, Uyai, ngatizviva­kire guta, norusvingo, runomusoro uno­svikira kudenga; tizvimutsire mukuru­mbira, kuti tirege kupararira panyika yose.
\p
\v 5 Ipapo Jehovha wakaburuka kuzota­rira guta norusvingo, rwakanga ruchiva­kwa navanakomana vavanhu.
\v 6 Jehovha akati, Tarirai, vanhu ava ndivamwe, vanorurimi rumwe vose; zvino ndizvo zvavanotanga kuita; zvino hakuchina chi­nhu chavangada kuita chavangadziviswa.
\v 7 Hendei, tiburuke, tinopesanisa rurimi rwavo ipapo, kuti varege kunzwana kana votaurirana.
\v 8 Jehovha akavaparadzira ipapo, vakapararira panyika yose, vaka­rega kuvaka guta ravo.
\v 9 Naizvozvo va­karitumidza Bhabheri, nokuti ipapo Jeho­vha wakapesanisa rurimi rwenyika yose; Jehovha akavaparadzira ipapo, vakaenda kunyika dzose.
\s Vanakomana vaShemu
\p
\v 10 Ndiwo marudzi aShemu. Shemu wakanga ana makore ane zana, akabereka Aripakishadhi, mvura zhinji yapfuura makore maviri;
\v 11 wakati abereka Aripa­kishadhi, Shemu akagara makore ana mazana mashanu; akabereka vanako­mana navanasikana.
\p
\v 12 Aripakishadhi wakagara makore ana makumi matatu namashanu, akabe­reka Shera;
\v 13 wakati abereka Shera, Ari­pakishadhi akagara makore ana mazana mana namatatu, akabereka vanakomana navanasikana.
\p
\v 14 Shera wakagara makore ana ma­kumi matatu, akabereka Ebheru.
\v 15 Wa­kati abereka Ebheru, Shera akagara ma­kore ana mazana mana namatatu; akabereka vanakomana navanasikana.
\p
\v 16 Ebheru wakagara makore ana ma­kumi matatu namana, akabereka Peregi,
\v 17 wakati abereka Peregi, Ebheru akagara makore ana mazana mana namakumi matatu, akabereka vanakomana navanasi­kana.
\p
\v 18 Peregi wakagara makore ana ma­kumi matatu, akabereka Rehu;
\v 19 wakati abereka Rehu, Peregi akagara makore ana mazana maviri namapfumbamwe, akabereka vanakomana navanasikana.
\p
\v 20 Rehu wakagara makore ana ma­kumi matatu namaviri, akabereka Serugu;
\v 21 wakati abereka Serugu, Rehu akagara makore ana mazana maviri namanomwe; akabereka vanakomana navanasikana.
\p
\v 22 Serugu wakagara makore ana ma­kumi matatu, akabereka Nahori;
\v 23 wakati abereka Nahori, Serugu akagara makore ana mazana maviri, akabereka vanako­mana navanasikana.
\p
\v 24 Nahori wakagara makore ana ma­kumi maviri namapfumbamwe, akabe­reka Tera;
\v 25 Nahori akagara makore ane zana negumi namapfumbamwe, akabe­reka vanakomana navanasikana.
\p
\v 26 Tera wakagara makore ana ma­kumi manomwe, akabereka Abhuramu naNahori, naHarani.
\p
\v 27 Ndiwo marudzi aTera; Tera waka­bereka Abhuramu, naNahori, naHarani; Harani akabereka Roti;
\v 28 Harani akafa, baba vake Tera vachiri vapenyu, panyika yokuberekwa kwake, paUri yavaKara­dhea.
\v 29 Abhuramu naNahori vakazviwa­nira vakadzi; zita romukadzi waAbhu­ramu rainzi Sarai; zita romukadzi waNahori rainzi Mirika, mukunda waHa­rani, baba vaMirika, nababa vaIsika.
\v 30 Sarai wakanga asingabereki, wakanga asina mwana.
\v 31 Zvino Tera wakatora mwanakomana wake Abhuramu, naRoti, mwanakomana waHarani, mwanako­mana womwanakomana wake, naSarai, mukadzi womwanakomana wake Abhu­ramu; vakatama navo vakabva Uri yavaKaradhea, kuti vaende kunyika yeKanani, vakasvika Harani, vakagarapo.
\v 32 Mazuva aTera akanga ari makore ana mazana maviri namashanu; Tera akafira Harani.

