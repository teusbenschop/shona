\c 21
\s Kuberekwa kwaIsaka
\p
\v 1 Zvino Jehovha wakashanyira Sara sezvaakange ataura; Jehovha ndokuita kuna Sara sezvaakange areva.
\v 2 Sara ndokuva nemimba, ndokuberekera Abhura­hamu mwanakomana pakukwegura kwake panguva yakatarwa Mwari yaakange areva kwaari.
\v 3 Zvino Abhurahamu wakatumidza zita remwanakomana wake, waakaberekerwa, Sara waakamuberekera \add kuti\add*: Isaka.
\v 4 Abhurahamu ndokudzingisa mwanakomana wake Isaka ane mazuva masere, Mwari sezvaakamuraira.
\v 5 NaAbhurahamu wakange ane makore zana, Isaka mwanakomana wake paakamuberekerwa.
\v 6 Sara ndokuti: Mwari wandiita chiseko, wose uno­nzwa uchaseka neni.
\v 7 Zvino wakati: Ndiani waimboti kuna Abhurahamu: Sara achayamwisa vana? Nekuti ndamuberekera mwanakomana pakukwegura kwake.
\p
\v 8 Mwanakomana ndokukura, ndokuru­murwa. Abhurahamu ndokuita mabiko makuru nemusi wekurumurwa kwalsaka.
\v 9 Zvino Sara wakaona mwanakomana waHagari, muEgipita, waakaberekera Abhurahamu, achiseka.
\v 10 Naizvozvo wakati kuna Abhurahamu: Dzinga mukadzi nhapwa uyu ne­mwanakomana wake, nekuti mwanako­mana wemukadzi nhapwa uyu haangavi mudyi wenhaka pamwe nemwanakomana wangu, pamwe naIsaka.
\v 11 Shoko iro rakava rakaipa kwazvo pameso paAbhurahamu, nekuda kwe­mwanakomana wake.
\v 12 Mwari ndokuti kuna Abhurahamu: Ngazvirege hazvo kuva zvakaipa pameso pako nekuda kwemukomana uye nekuda kwemukadzi nhapwa wako; pazvose Sara zvaataura kwauri, teerera kushoko rake, nekuti kuna Isaka ndiko kuchatumidzwa mbeu yako.
\v 13 Asi nemwa­nakomana wemukadzi nhapwa ndichamuita rudzi rukuru, nekuti \add i\add*mbeu yako.
\p
\v 14 Abhurahamu ndokumuka mangwa­nani-ngwanani, akatora chingwa neguchu remvura, akapa kuna Hagari, akaisa pafudzi rake, nemwana, akamuendesa. Zvino wakaenda akadzungaira murenje reBheerishe­bha.
\v 15 Zvino mvura yakati yapera muguchu, ndokukanda mwana munyasi merimwe gwenzi.
\v 16 Ndokunogara pasi pakatarisana \add naye,\add* chinhambwe chinenge chingasvika museve pakupotserwa; nekuti wakati: Ndi­rege kuona kufa kwemwana. Ndoku­gara pakatarisana \add naye\add*, ndokusimudza inzwi rake ndokuchema.
\p
\v 17 Zvino Mwari wakanzwa inzwi remuko­mana; mutumwa waMwari ndokudanidzira kuna Hagari kubva kudenga, ndokuti kwaari: Chii Hagari? Usatya, nekuti Mwari wanzwa inzwi remukomana apo paari.
\v 18 Simuka, simudza mukomana, umubate neruoko rwako, nekuti ndicha­muita rudzi rukuru.
\v 19 Mwari ndokusvinudza meso ake, zvino wakaona tsime remvura ndokuenda, ndokuzadza guchu nemvura, ndokumwisa mukomana.
\v 20 Zvino Mwari wakava nemukomana, akakura, ndokugara murenje, akava mufuri wemiseve.
\v 21 Zvino wakagara murenje reParani, mai vake ndokumutorera mukadzi kunyika yeEgipita.
\s Sungano pakati paAbhurahamu naAbhimereki
\p
\v 22 Zvino zvakaitika nenguva iyo kuti Abhimereki naPikori mukuru wehondo yake vakataura naAbhurahamu, vachiti: Mwari unewe pazvinhu zvose zvaunoita;
\v 23 Nai­zvozvo zvino ndipikire pano naMwari kuti haungandinyengeri ini kana mwana wangu kana mwana wemwana wangu; asi sezvandakakuitira tsitsi, uchaitawo kwandiri, nekunyika mawakagara uri mutorwa.
\v 24 Abhurahamu ndokuti: Ndichapika.
\p
\v 25 Zvino Abhurahamu wakatsiura Abhime­reki nekuda kwetsime remvura varanda vaAbhimereki ravakange vatora nesimba.
\v 26 Abhimereki ndokuti: Handizivi wakaita chinhu ichi, newe hauna kundiudza, handina kumbozvinzwa, asi nhasi.
\v 27 Abhurahamu ndokutora makwai nenzo­mbe, akapa Abhimereki; uye va­kaita sungano vari vaviri.
\v 28 Abhurahamu akatsaura masheche manomwe emakwai.
\v 29 Abhimereki ndokuti kuna Abhurahamu: Masheche awa manomwe awatsaura chii?
\p
\v 30 \add Iye\add* ndokuti: Nekuti uchagamuchira paruoko rwangu masheche awa mano­mwe, kuti ave uchapupu kwandiri, kuti ndaka­chera tsime iri.
\v 31 Naizvozvo wakatumidza nzvimbo iyo \add kuti\add* Bheerishebha, nekuti ndipo pavakapika vari vaviri.
\v 32 Naizvozvo vakaita sungano paBheeri­shebha. Abhimereki ndokusimuka, naPikori mukuru wehondo yake, ndokudzokera ku­nyika yevaFirisitia.
\v 33 Abhurahamu ndoku­sima mutamarisiki* paBheerishe­bha, ndokudanapo zita raJehovha Mwari wekusingaperi.
\v 34 Abhurahamu akagara ari mutorwa panyika yavaFirisitia mazuva mazhinji.
