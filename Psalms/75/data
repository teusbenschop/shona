\c 75
\s Mwari ndiye mutongi
\d Kumutungamiriri wekuimba. Aritasheti. Pisarema raAsafi. Rwiyo.
\p
\v 1 Tinopa kuvonga kwamuri, Mwari; tinopa kuvonga kuti zita renyu riri pedo; vanorondedzera mabasa enyu anoshamisa.
\v 2 Kana ndichigamuchira nguva yakatarwa, ini ndichatonga zvakarurama.
\v 3 Nyika nevagari vayo vese zvanyauka; ini ndakasimbisa mbiru dzayo. Sera.
\p
\v 4 Ndakati kune vanozvikudza: Musava vanozvikudza. Nekune vakaipa: Regai kusimudza runyanga.
\v 5 Regai kusimudza runyanga rwenyu kumusoro, \add uye\add* kutaura nemutsipa mukukutu.
\v 6 Nokuti kukudzwa hakubvi kumabvazuva, kana kumavirira, kana kurenje.
\v 7 Asi Mwari mutongi; anoninipisa umwe uye achikudza umwe.
\v 8 Nokuti muruoko rwaJehovha mune mukombe; newaini inopupuma; uzere nemusanganiswa; uye anodurura kubva mauri; asi masese awo, vakaipa vese vepanyika vachaasvina vanwe.
\p
\v 9 Asi ini ndichaparidza nekusingaperi; ndiimbire Mwari waJakove rumbidzo.
\v 10 Nenyanga dzose dzevakaipa ndichagura; nyanga dzevakarurama dzichasimudzwa.