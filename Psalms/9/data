\c 9
\s Dhavhidhi anovonga kurwirwa naJehovha
\d Kumutungamiriri wekuimba; neMuti-Rabheni. Pisarema raDhavhidhi.
\p
\v 1 Ndichavonga Jehovha nemoyo wangu wose; ndicharondedzera zvishamiso zvenyu zvose.
\v 2 Ndichafara nekupembera mamuri; ndichaimbira zita renyu rumbidzo, imwi Wekumusoro-soro.
\p
\v 3 Panodzokera vavengi vangu shure, vachawa, ndokuparara pamberi penyu.
\v 4 Nokuti makaita kodzero yangu nenyaya yangu; makagara pachigaro cheushe, makatonga zvakarurama.
\v 5 Makatsiura vahedheni; makaparadza wakaipa; zita ravo makadzima kusvika pakusingaperi narinhi.
\v 6 Vavengi vakapera, kuparara kwava rinhi narinhi, uye makaparadza maguta; chirangaridzo chawo chaparara \add pamwe\add* nawo.
\p
\v 7 Asi Jehovha achagara kusvika pakusingaperi; chigaro chenyu cheushe wakachigadzirira mutongo.
\v 8 Zvino iye achatonga nyika mukururama, anotonga vanhu muzvakarurama.
\v 9 Uye Jehovha achava nhare yeanomanikidzwa, nhare panguva dzekutambudzika.
\v 10 Zvino vanoziva zita renyu vachavimba nemwi; nokuti imwi Jehovha hamuna kusiya vanokutsvakai.
\p
\v 11 Imbirai Jehovha rumbidzo, iye agere paZiyoni; dudzirai zviito zvake pakati pendudzi.
\v 12 Kana achitsvaka ropa, anovarangarira; haakanganwi kuchema kwevanotambudzika.
\v 13 Ndinzwirei tsitsi, Jehovha; onai dambudziko rangu pane vanondivenga, imwi munondisimudza kubva pamasuwo erufu;
\v 14 kuti ndirondedzere rumbidzo yenyu yose pamasuwo emukunda weZiyoni; ndichafara paruponeso rwenyu.
\v 15 Vahedheni vakanyura mugomba ravakaita; rutsoka rwavo rwakabatwa mumumbure wavakavanza.
\v 16 Jehovha wakazvizivisa; wakaita mutongo; wakaipa wakateyiwa pabasa remaoko ake. Higayoni. Sera.
\v 17 Vakaipa vachadzokera kugehena, marudzi ose anokanganwa Mwari.
\v 18 Nokuti mushaiwi haangakanganikwi rinhi narinhi, tariro yevarombo \add ha\add*iparar\add i\add* nekusingaperi.
\p
\v 19 Simukai Jehovha; munhu ngaarege kukunda; vahedheni ngavatongwe pamberi penyu.
\v 20 Vavhundutsei, Jehovha; vahedheni ngavazive kuti vanongova vanhu. Sera.