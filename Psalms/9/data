\c 9
\s Dhavhidhi anovonga nokuti Jehovha akamurwira
\d Kumutungamiriri wokuimba; neMutirabheni. Pisarema raDhavhidhi.
\p
\v 1 Ndichavonga Jehovha nomoyo wangu wose; Ndichaparidza mabasa enyu ose anoshamisa.
\v 2 Ndichafara nokukufarirai zvikuru; Ndichaimbira zita renyu nziyo dzokurumbidza, imwi Wokumusoro-soro.
\v 3 Kana vavengi vangu vachidzokera shure, Vanogumburwa nokupera pamberi penyu.
\v 4 Nokuti mandiruramisira mhosva yangu; Makagara pachigaro choushe muchitonga nokururama.
\v 5 Makatuka vahedheni, makaparadza ani nani wakaipa, Makadzima zita ravo nokusingaperi-peri.
\v 6 Vavengi vakapera, vakaparadzwa nokusingaperi; makaparadza maguta avo, Nechiyeudzo chawo chakaparara.
\v 7 Asi Jehovha agere ari mambo nokusingaperi; Akagadzira chigaro chake choushe kuti atonge.
\v 8 Achatonga nyika nokururama, Achatonga vanhu zvakafanira.
\v 9 Jehovha achava nhare yakasimba kuna vanomanikidzwa, Nhare yakasimba panguva yokutambudzika.
\v 10 Vanoziva zita renyu vachavimba nemi; Nokuti imwi Jehovha hamuna kurasha vanokutsvakai.
\v 11 Imbirai Jehovha nziyo dzokumurumbidza, iye agere paZiyoni; dudzirai zvaakaita pakati pendudzi dzavanhu.
\v 12 Kana achitsvaka ropa, anovarangarira; Haakangamwi kuchema kwavarombo.
\v 13 Ndinzwirei tsitsi, Jehovha; Tarirai, kumanikidzwa kwangu navanondivenga, imwi munondisimudza pamisuo yorufu;
\v 14 Kuti ndiparidze kurumbidzwa kwenyu kose; Pamisuo yomukunda weZiyoni, Ndichafarira kuponesa kwenyu.
\v 15 Vahedheni vakanyura mugomba ravakachera; Rutsoka rwavo rwakabatwa mumumbure, wavakavanza.
\v 16 Jehovha wakazvizivisa; akatonga; akaipa wakateyiwa nebasa ramaoko ake.
\v 17 Vakaipa vachadzokera kuSheori, Ivo vahedheni vose, vakakangamwa Mwari.
\v 18 Nokuti anoshaiwa haangakanganikwi nokusingaperi, Nokutarira komurombo hakungaperi nokusingaperi.
\v 19 Simukai Jehovha; munhu ngaarege kukunda; Vahedheni ngavatongwe pamberi penyu.
\v 20 Chivatyisai, Jehovha; Vahedheni ngavazive kuti vanongova vanhu.
