\c 59
\s Munyengetero wekukumbira kununurwa pavavengi
\d Kumutungamiriri wekuimba. Aritasheti. Mikitani yaDhavhidhi. Sauro paakatuma, uye vakarinda imba kumuuraya.
\p
\v 1 Ndinunurei pavavengi vangu, Mwari wangu; ndiise pakakwirira kubva pane vanondimukira.
\v 2 Ndinunurei kubva kuvaiti vezvakaipa, uye ndiponesei pavanhu veropa.
\p
\v 3 Nokuti tarirai, vanovandira mweya wangu; vane simba vakaunganira kundirwisa, pasina chitadzo changu uye pasina chivi changu, Jehovha.
\v 4 Vanomhanya nekuzvigadzira pasina mhosva; mukai, mundibatsire, muone.
\v 5 Naizvozvo imwi Jehovha Mwari wedzihondo, Mwari waIsraeri, mukai kuti mushanyire vahedheni vese; musanzwira tsitsi umwe wevanyengeri pauipi. Sera.
\v 6 Vanodzoka madekwani, vanoita kuhuhudza seimbwa, ndokupoteredza guta.
\v 7 Tarirai, vanodzvova nemiromo yavo, minondo iri pamiromo yavo, nokuti \add vanoti:\add* Ndiani anonzwa?
\v 8 Asi imwi Jehovha muchavaseka, muchatuka vahedheni vose.
\v 9 \add Nekuda kwe\add*simba rake ndichakurindirai; nokuti Mwari inhare yangu.
\v 10 Mwari wengoni dzangu achanditangira, Mwari achandionesa \add chishuwo changu\add* pavavengi vangu.
\v 11 Musavauraya, zvimwe vanhu vekwedu vakanganwe, vadzungaidzei nesimba renyu, uye muvaburusire pasi, imwi Jehovha, nhovo yedu.
\v 12 \add Ne\add*chivi chemuromo wavo, \add ne\add*shoko remiromo yavo, ngavabatwe pakuzvikudza kwavo, uye nekuda kwekunyomba nekutaura nhema dzavanorondedzera.
\v 13 \add Va\add*pedzei muhasha, \add va\add*pedzei vasavapo, kuti vazive kuti Mwari anotonga kwaJakove kusvika kumigumo yenyika. Sera.
\v 14 Zvino ngavadzoke pamadekwani, ngavahuhudze seimbwa, uye vapoteredze guta.
\v 15 Ngavadzungairire kudya; kana vasina kuguta ngavapedze usiku \add vachidaro\add*.
\p
\v 16 Asi ini ndichaimbira simba renyu; hongu ndichaimbira tsitsi dzenyu zvikuru mangwanani, nokuti manga muri nhare yangu neutiziro pazuva rekutambudzika kwangu.
\v 17 Ndichakuimbirai nziyo dzekurumbidza, imwi simba rangu; nokuti Mwari ndiye nhare yangu yakakwirira, Mwari wetsitsi dzangu.