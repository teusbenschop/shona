\c 49
\s Zvose panyika zvinopfuura
\d Kumutungamiriri wokuimba; Pisarema ravanakomana vaKora.
\p
\v 1 Inzwai chinhu ichi, imwi vanhu vose; Teererai, imwi mose mugere panyika;
\v 2 imwi vaduku navanokudzwa, Vafumi navarombo pamwechete.
\v 3 Muromo wangu uchataura huchenjeri; Uye kufunga komoyo wangu kuchava nenjere.
\v 4 Ndicharerekera nzeve yangu inzwe mufananidzo; Ndichadudza shoko rangu rakavanzika nembira.
\v 5 Ndichatya neiko pamisi yezvakaipa, Kana zvakaipa, zvavari pazvitsitsinho zvangu, zvichindikomba?
\v 6 Ivo, vanovimba nefuma yavo, Vanozvikudza pamusoro pokuwanda kwefuma yavo;
\v 7 Hapana angatongodzikunura hama yake, Kana kupa Mwari rudzikunuro pamusoro pake;
\v 8 (Nokuti rudzikunuro rwemweya yawo runokosha, Runofanira kuregwa nokusingaperi;)
\v 9 Kuti arambe ari mupenyu misi yose, Arege kuona kuora.
\v 10 nekuti anoona kuti vachenjeri vanofa, Benzi neasina njere vanopera pamwechete, Vachisiyira vamwe fuma yavo.
\v 11 Murarangariro wavo wechomukati ndiwo kuti dzimba dzavo dzichagara nokusingaperi, Nougaro hwavo kusvikira kumarudzi avo ose; Nyika dzavo vanodzitumidza mazita avo.
\v 12 Asi munhu haagari achikudzwa, Akafanana nemhuka dzinopera.
\v 13 Iyi ndiyo nzira yamapenzi; Kunyange zvakadaro vanhu vanovatevera vachitenda zvavanotaura.
\v 14 Vakatarirwa Sheori samakwai; Rufu ruchavafudza; Vakarurama vachabata ushe pamusoro pavo mangwanani; Chimiro chavo ndechekuparadzwa neSheori, kuti kurege kuva nougaro.
\v 15 Asi Mwari achadzikunura mweya wangu pasimba reSheori; nekuti iye achandigamuchira.
\v 16 Usatya hako iwe kana mumwe munhu achifumiswa, Kana fuma yeimba yake ichiwedzerwa;
\v 17 nekuti kana achifa hapana chaachaenda nacho; Mukurumbira wake haungaburuki uchimutevera.
\v 18 Kunyange paupenyu hwake waikorokotedza mweya wake, (Kunyange vanhu vaikurumbidza kana uchizviitira zvakanaka),
\v 19 Achaenda iye kurudzi rwamadzibaba ake; Ivo havangatongooni chiedza nokusingaperi.
\v 20 Munhu, anokudzwa, asina njere, Akafanana nemhuka dzinopera.
