\c 76
\d Kumutungamiriri wekuimba; nemitengeranwa. Pisarema raAsafi. Rwiyo.
\p
\v 1 Mwari anozikanwa kwaJudha; zita rake iguru kwaIsraeri.
\v 2 PaSaremiwo pane dumbu rake, nenzvimbo yake yekugara paZiyoni.
\v 3 Ipapo anovhuna miseve inopfuta yeuta, nhovo, nemunondo, nehondo. Sera.
\v 4 Munobwinya, munoremekedzwa kupfuura makomo ezvakapambiwa.
\v 5 Vakapambwa vakasimba pamoyo; vakarara hope dzavo; uye hakuna pamhare vakawana maoko avo.
\v 6 Pakutsiura kwenyu, Mwari waJakove, zvese ngoro nebhiza zvinorara hope huru.
\v 7 Imwi, iyemwi munotyisa; uye ndiani angamira pamberi penyu kubva panguva yekutsamwa kwenyu?
\v 8 Makanzwisa mutongo kubva kudenga; nyika yakatya ndokunyarara,
\v 9 Mwari paanomukira mutongo, kuponesa vese vanyoro venyika. Sera.
\v 10 Zvirokwazvo, kutsamwa kwemunhu kuchakurumbidzai; muchasunga chiuno nemusiiwa wekutsamwa kukuru.
\v 11 Pikai, muripire Jehovha Mwari wenyu; vese vakamupoteredza ngavauye nezvipo kuna iye anofanira kutyiwa.
\v 12 Achagura mweya wemachinda; anotyisa kumadzimambo enyika.