\c 47
\s Marudzi ose ngaarumbidze Jehovha
\d Kumutungamiriri wokuimba; Pisarema ravanakomana vaKora.
\p
\v 1 Uchirai, imwi vanhu vose! Pururudzai kuna Mwari nenzwi romufaro mukuru!
\v 2 nekuti Jehovha wokumusoro-soro anotyisa; Ndiye Mambo mukuru panyika yose.
\v 3 Ndiye anotikundisa ndudzi dzavanhu, Nendudzi pasi petsoka dzedu.
\v 4 Ndiye anotitsaurira nhaka yedu, Iyo fuma yaJakobho waanoda.
\v 5 Mwari akwira nokudanidzira, Jehovha nokurira kwehwamanda.
\v 6 Imbirai Mwari nziyo dzokurumbidza, muimbirei nziyo dzokurumbidza; Imbirai Mambo wedu nziyo dzokurumbidza, muimbirei nziyo dzokurumbidza.
\v 7 nekuti Mwari ndiye Mambo wapasi pose; Muimbirei rwiyo rwakanaka rwokumurumbidza.
\v 8 Mwari anobata ushe hwavahedheni; Mwari agere pachigaro chake chitsvene choushe.
\v 9 Machinda avanhu aungana pamwechete navanhu vaMwari waAbhurahamu; nekuti nhovo dzapasi pose ndedzaMwari; Ndiye mukuru-kuru kwazvo.
