\c 98
\s Jehovha mutongi wepanyika
\p Pisarema.
\p
\v 1 Imbirai Jehovha rwiyo rutsva; nokuti wakaita zvinhu zvinoshamisa; ruoko rwake rwerudyi, nechanza chake chitsvene, zvakamuwanira kukunda.
\v 2 Jehovha wakazivisa ruponeso rwake; wakazarura pachena kururama kwake pameso pevahedheni.
\v 3 Wakarangarira tsitsi dzake nekutendeka kwake kuimba yaIsraeri; migumo yose yenyika yakaona ruponeso rwaMwari wedu.
\p
\v 4 Pururudzirai Jehovha, imwi pasi pose; mudanidzire zvikuru, mufare, muimbe rumbidzo.
\v 5 Imbirai Jehovha nembira, nembira uye nenzwi rekuimba,
\v 6 nehwamanda, neinzwi renyanga yegondohwe; pururudzai pamberi paMambo Jehovha.
\v 7 Gungwa ngariombe nekuzara kwaro, nyika nevagere mairi.
\v 8 Nzizi ngadziombere maoko, makomo ngaaimbe pamwe nemufaro.
\v 9 Pamberi paJehovha, nokuti anouya kuzotonga pasi; achatonga nyika zvakarurama, nemarudzi nekururama kukuru.