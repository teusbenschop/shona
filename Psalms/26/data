\c 26
\s Munhu asina mhosva anonyengeterera kururamisirwa
\d \add Pisarema\add* raDhavhidhi.
\p
\v 1 Nditongerei Jehovha, nokuti ini ndakafamba muuchokwadi hwangu; ndakavimbawo naJehovha; handitedzemuki.
\v 2 Ndinzverei Jehovha, mugondiedza; natsurudzai itsvo dzangu nemoyo wangu.
\v 3 Nokuti unyoro hwenyu huri pamberi pemeso angu, uye ndakafamba muchokwadi chenyu.
\p
\v 4 Handina kugara nevanhu vekunyengera, uye handingafambi nevanovanza.
\v 5 Ndakavenga ungano yevaiti vezvakaipa, uye handigari nevatadzi.
\v 6 Ndichashambidza maoko angu mukusava nemhosva; ndigopoteredza aritari yenyu, Jehovha.
\v 7 Kuti ndinzwise nenzwi rekuvonga, uye ndirondedzere mabasa enyu ose anoshamisa.
\v 8 Jehovha, ndakada ugaro hweimba yenyu, nenzvimbo yetabhenakeri yekubwinya kwenyu.
\v 9 Musaunganidza mweya wangu pamwe nevatadzi, neupenyu hwangu pamwe nevarume veropa.
\v 10 Mumaoko avo mune uipi, neruoko rwavo rwerudyi rwuzere fufuro.
\v 11 Asi ini ndichafamba muuchokwadi hwangu; ndidzikunurei, mundinzwire tsitsi.
\v 12 Rutsoka rwangu rwakamira panzvimbo yakaenzana; ndicharumbidza Jehovha padziungano.