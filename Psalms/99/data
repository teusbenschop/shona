\c 99
\s Jehovha anotonga
\p
\v 1 Jehovha anotonga; vanhu ngavadedere; mugari wepamakerubhi; nyika ngaizununguke.
\v 2 Jehovha mukuru muZiyoni; uye wakakwirira pamusoro pevanhu vose.
\v 3 Ngavarumbidze zita renyu guru uye rinotyisa; iye mutsvene.
\p
\v 4 Simba ramambo rinodawo mutongo; imwi munosimbisa kururama kukuru; imwi munoita mutongo nekururama muna Jakove.
\v 5 Kwiridzirai Jehovha Mwari wedu, uye namatai pachitsiko chetsoka dzake; iye mutsvene.
\p
\v 6 Mozisi naAroni pakati pevapristi vake, naSamueri pakati pevanodana zita rake; vakadana kuna Jehovha, iye ndokuvapindura.
\v 7 Wakataura navo mukati meshongwe yegore; vakachengeta zvipupuriro zvake nemurairo waakavapa.
\v 8 Jehovha Mwari wedu, imwi makavapindura; maiva Mwari waivakanganwira, kunyange muchitsiva pazviito zvavo.
\p
\v 9 Kwiridzirai Jehovha Mwari wedu, uye namatai pagomo rake dzvene; nokuti Jehovha Mwari wedu mutsvene.