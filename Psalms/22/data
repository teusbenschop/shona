\c 22
\s Kuchema kwemunhu wakasiiwa naMwari
\d Kumutungamiriri wekuimba; nenondo yemangwanani. Pisarema raDhavhidhi.
\p
\v 1 Mwari wangu, Mwari wangu, mandisiireiko? Muri kure nekundibatsira, \add nepa\add*mashoko ekuvovora kwangu?
\v 2 Mwari wangu, ndinodana masikati, asi hamupinduri; nepausiku, asi handina kunyarara.
\v 3 Asi imwi muri mutsvene, mugere \add pa\add*rumbidzo dzaIsraeri.
\v 4 Madzibaba edu akavimba nemwi; vakavimba, imwi ndokuvanunura.
\v 5 Vakachema kwamuri, ndokununurwa; vakavimba nemwi, uye havana kunyadziswa.
\v 6 Asi ini ndiri honye, uye handisi munhu, chizvidziwa chevanhu, nechinoshorwa nevanhu.
\v 7 Vese vanondiona vanondiseka, vanoshamisa muromo, vanodzungudza musoro, \add vachiti\add*:
\v 8 Zviisei kuna Jehovha; ngaamununure; ngaamurwire, nokuti anomufarira.
\p
\v 9 Asi ndimwi makandibudisa muchizvaro; makandivimbisa \add ndichiri\add* pamazamu amai vangu.
\v 10 Ndakarasirwa kwamuri kubva pachizvaro; imwi muri Mwari wangu kubva padumbu ramai vangu.
\v 11 Regai kuva kure neni; nokuti dambudziko riri pedo; nokuti hapana mubatsiri.
\v 12 Hando zhinji dzakandikomba; dzakasimba dzeBhashani dzakandikomberedza.
\v 13 Dzinondishamisira muromo wadzo, shumba inobvamburanya uye inoomba.
\v 14 Ndakadururwa semvura, nemapfupa angu ese aparadzana; moyo wangu wakaita senamo; wakanyauka mukati meura hwangu.
\v 15 Simba rangu rakaoma sechaenga; nerurimi rwangu rwakanamatira pashaya dzangu; uye makandiisa paguruva rerufu.
\v 16 Nokuti imbwa dzakandikomberedza; ungano yevakaipa yakandipoteredza; vakaboora maoko angu nemakumbo angu.
\v 17 Ndingaverenga mapfupa angu ose; ivo vanonditarisa, vanondinan'anidza.
\v 18 Vanogovana nguvo dzangu pakati pavo, nekukanda mujenya pamusoro pechipfeko changu.
\p
\v 19 Asi imwi Jehovha, regai kuva kure; simba rangu, kurumidzai kurubatsiro rwangu.
\v 20 Nunurai mweya wangu pamunondo; iwo woga wangu pasimba rembwa.
\v 21 Ndiponesei pamuromo weshumba; nokuti makandipindura ndiri panyanga dzenyati.
\p
\v 22 Ndicharondedzera zita renyu kuhama dzangu; ndichakurumbidzai pakati peungano.
\v 23 Imwi munotya Jehovha, murumbidzei; imwi mese chizvarwa chaJakove, mukudzei; uye mumutyei, imwi mese chizvarwa chaIsraeri.
\v 24 Nokuti haana kuzvidza kana kusema dambudziko reanotambudzwa, kana kumuvanzira chiso chake; asi paakachema kwaari, wakanzwa.
\v 25 Rumbidzo yangu nekuda kwenyu ichava paungano huru; ndicharipa mhiko dzangu pamberi pevanomutya.
\v 26 Vanyoro vachadya ndokuguta; vacharumbidza Jehovha ivo vanomutsvaka; moyo wenyu uchararama nekusingaperi.
\v 27 Migumo yose yenyika icharangarira ndokudzokera kuna Jehovha; nemarudzi ese evahedheni achashumira pamberi penyu.
\v 28 Nokuti ushe ndehwaJehovha; uye anotonga pakati pevahedheni.
\v 29 Vakakora vese venyika vachadya uye vachashumira; vese vanoburukira kuguruva vachafugama pamberi pake, neasina kuchengeta mweya wake uri mupenyu.
\v 30 Mbeu ichamushumira; icharondedzerwa kuna Jehovha kuzera iro.
\v 31 Vachauya uye vachadudzira kururama kwake kuvanhu vachazozvarwa, kuti wakazviita.