\c 2
\s Kukunda koushe hwaMesiasi
\p
\v 1 Ndudzi dzinoitireiko bope, Navanhu vanofungireiko zvisina maturo?
\v 2 Madzimambo enyika anozvigadzira, Navabati vanorangana, Kuzorwa naJehovha nomuzodziwa wake, vachiti,
\v 3 Ngatidambure zvisungo zvavo, Ngatirashe mabote avo abve kwatiri.
\v 4 Iye, agere kudenga-denga, achaseka; Ishe achavadadira.
\v 5 Ipapo achataura kwavari pakutsamwa kwake, Nokuvavhundusa pahasha dzake huru;
\v 6 Kunyange zvakadaro ndakagadza mambo wangu paZiyoni, iro gomo rangu dzvene.
\v 7 Ndichaparidza chirevo, chinoti, Jehovha akati kwandiri, Ndiwe mwanakomana wangu; Nhasi ndakubereka.
\v 8 Kumbira kwandiri, ndikupe ndudzi ive nhaka yako, Nemigumo yenyika zvive zvako.
\v 9 Muchavapwanya netsvimbo youtare; Muchavaputsanya sehari yomuumbi.
\v 10 Zvino chivai nenjere, imwi madzimambo; Munyeverwe, imwi vatongi venyika.
\v 11 Shumirai Jehovha nokutya, Mufare muchidedera.
\v 12 Tsvodai mwanakomana, arege kutsamwa, mufire panzira, nekuti hasha dzake dzingakurumidza kumuka. Vakakomborerwa vose vanovimba naye.
