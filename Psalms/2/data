\c 2
\s Kutonga kwemuzodzwa waJehovha
\p
\v 1 Sei ndudzi dzichiita bope, nevanhu vachifunganya zvisina maturo?
\v 2 Madzimambo enyika akazvimisa, nevatungamiriri vanoita rangano pamwe chete, kurwisa Jehovha nekurwisa muzodzwa wake, \add vachiti\add*:
\v 3 Ngatidambure zvisungo zvavo, uye tirase makashu avo kubva kwatiri.
\v 4 Iye agere kumatenga achaseka; Ishe achavasveveredza.
\v 5 Ipapo achataura kwavari mukutsamwa kwake, nekuvavhundusa nehasha dzake.
\v 6 Zvakadaro ini ndakagadza mambo wangu pamusoro peZiyoni, gomo reutsvene hwangu.
\p
\v 7 Ndicharondedzera maererano nechimiso: Jehovha wakati kwandiri: Iwe uri mwanakomana wangu, nhasi ini ndakubereka.
\v 8 Kumbira kwandiri, zvino ndichapa vechirudzi \add vave\add* nhaka yako, nemigumo yenyika \add ive\add* yako.
\v 9 Muchavagura netsvimbo yesimbi; muchavapwanya sehari yemuumbi.
\v 10 Naizvozvo ikozvino chenjerai, imwi madzimambo; murairike, imwi vatongi venyika.
\v 11 Shumirai Jehovha nekutya, uye farai nekudedera.
\v 12 Tsvodai mwanakomana, zvimwe angatsamwa, mugoparara \add pa\add*nzira, kana hasha dzake dzopfuta zvishoma. Vakaropafadzwa vose vanovimba naye.
