\c 20
\s Munyengetero wekukumbira kukunda
\d Kumutungamiriri wekuimba. Pisarema raDhavhidhi.
\p
\v 1 Jehovha ngaakupindure pazuva redambudziko; zita raMwari waJakove ngarikukwiridzire.
\v 2 Ngaakutumire rubatsiro runobva panzvimbo tsvene; uye akutsigire ari paZiyoni.
\v 3 Ngaarangarire zvipo zvako zvese, uye agamuchire chipo chako chinopiswa. Sera.
\v 4 Ngaakupe zvinoenderana nemoyo wako, agozadzisa zano rako rese.
\v 5 Tichadana nemufaro muruponeso rwako; nemuzita raMwari wedu tichasimudza mureza. Jehovha ngaazadzise mikumbiro yako yose.
\p
\v 6 Zvino ndinoziva kuti Jehovha anoponesa muzodzwa wake; achamupindura ari kumatenga ake matsvene, nemasimba eruponeso rweruoko rwake rwerudyi.
\v 7 Vamwe \add vanovimba\add* nengoro, uye vamwe nemabhiza; asi isu ticharangarira zita raJehovha Mwari wedu.
\v 8 Ivo vakotamiswa, vawa; asi isu tasimuka, uye takamira.
\v 9 Ponesai, Jehovha; mambo ngaatipindure pazuva rekudana kwedu.