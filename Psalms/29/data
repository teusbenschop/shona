\c 29
\s Inzwi raJehovha
\d Pisarema raDhavhidhi.
\p
\v 1 Ipai kuna Jehovha, imwi vanakomana vemasimba, ipai kuna Jehovha kudzo nesimba.
\v 2 Ipai kuna Jehovha kudzo yezita rake; shumirai Jehovha mukunaka kweutsvene.
\p
\v 3 Inzwi raJehovha riri pamusoro pedzimvura; Mwari wekubwinya anotinhira; Jehovha ari pamusoro pedzimvura zhinji.
\v 4 Inzwi raJehovha rine simba; inzwi raJehovha rine ukuru.
\v 5 Inzwi raJehovha rinovhuna misidhari; hongu, Jehovha anovhunyana misidhari yeRebhanoni.
\v 6 Anoikwakusa semhuru; Rebhanoni neSirioni semhuru yenyati.
\v 7 Inzwi raJehovha rinopamura mirazvo yemoto.
\v 8 Inzwi raJehovha rinozunungusa renje; Jehovha anozunungusa renje reKadheshi.
\v 9 Inzwi raJehovha rinoberekesa nondo, rinosvuura masango; nemutembere yake zvese zvinoti: Rukudzo.
\p
\v 10 Jehovha agere pamusoro pemafashame; hongu, Jehovha agere ari mambo kusvika rinhi narinhi.
\v 11 Jehovha achapa simba kuvanhu vake; Jehovha acharopafadza vanhu vake nerugare.