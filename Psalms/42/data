\c 42
\s Chishuvo chemutapwa kushumira Jehovha patembere
\d Kumutungamiriri wekuimba. Maskiri; kwevanakomana vaKora.
\p
\v 1 Senondo inotakwairira hova dzemvura, saizvozvo mweya wangu unokutakwairirai, Mwari.
\v 2 Mweya wangu une nyota kuna Mwari, kuna Mwari mupenyu; ndichasvika rinhi ndionekwe pamberi pechiso chaMwari?
\v 3 Misodzi yangu yanga iri zvekudya zvangu masikati neusiku, pavanoti kwandiri zuva rese: Mwari wako aripi?
\v 4 Ndinorangarira zvinhu izvi, ndichidurura mweya wangu mukati mangu, nokuti ndakaenda nechaunga, ndakaenda navo kuimba yaMwari neinzwi remufaro nerumbidzo, chaunga chaichengetedza mabiko.
\p
\v 5 Unokotamirei, mweya wangu, uye unoshushikanire\add i\add* mukati mangu? Tarira kuna Mwari; nokuti ndichazomupa kuvonga, ruponeso rukuru rwechiso chake.
\v 6 Mwari wangu, mweya wangu wakakotama mukati mangu; naizvozvo ndichakurangarirai ndiri panyika yaJoridhani, neHerimoni, pachikomo cheMizari.
\v 7 Udziku hunodana udziku pakutinhira kwemapopopo enyu; mafungu enyu ese nemapoporodzi enyu akapfuura nepamusoro pangu.
\v 8 Jehovha acharaira rudo rweunyoro hwake masikati, nepausiku rwiyo rwake ruchava neni, munyengetero kuna Mwari weupenyu hwangu.
\v 9 Ndichati kuna Mwari, dombo rangu: Makandikanganwirei? Ndinofambirei ndichichema nekuda kwemanikidzo yemuvengi?
\v 10 \add Se\add*guyo pamapfupa angu, vavengi vangu vanondimhura, pavanoti kwandiri zuva rese: Mwari wako aripi?
\p
\v 11 Unokotamirei, mweya wangu? Uye unoshushikanirei mukati mangu? Tarira kuna Mwari; nokuti ndichazomupa kuvonga, ruponeso rukuruu rwechiso changu, naMwari wangu.