\c 48
\s Ziyoni guta raMambo Mukuru
\d Rwiyo. Pisarema revanakomana vaKora.
\p
\v 1 Mukuru Jehovha, uye ndewekurumbidzwa kukuru, muguta raMwari wedu, gomo rake dzvene.
\v 2 Rakanaka pakukwirira, mufaro wenyika yose igomo reZiyoni, \add pa\add*mativi ekumaodzanyemba, guta raMambo mukuru.
\v 3 Pamizinda yake Mwari anozikanwa kuti inhare.
\v 4 Nokuti tarirai, madzimambo akaungana, akapfuura pamwe chete.
\v 5 Ivo vaka\add ri\add*ona, saka vakashamiswa, vakavhunduka, vakakurumidza kutiza.
\v 6 Kudedera kwakavabatapo; kurwadziwa sekwemukadzi anopona.
\v 7 Munoputsa zvikepe zveTarishishi nemhepo yemabvazuva.
\v 8 Sezvatakanzwa, saizvozvo takaona muguta raJehovha wehondo, muguta raMwari wedu; Mwari acharisimbisa nekusingaperi. Sera.
\p
\v 9 Takafunga zverudo rweunyoro hwenyu, Mwari, mukati metembere yenyu.
\v 10 Sezita renyu Mwari, ndizvo zvakaita rumbidzo yenyu kusvika kumigumo yenyika; ruoko rwenyu rwerudyi rwuzere nekururama.
\v 11 Gomo reZiyoni ngarifare, vakunda vaJudha ngavafarisise, nekuda kwemitongo yenyu.
\v 12 Poteredzai Ziyoni, muritenderedze; muverenge shongwe dzaro.
\v 13 Isai moyo yenyu kurusvingo rwaro, gurai muongorore mizinda yaro, kuti murondedzere zera rinotevera.
\v 14 Nokuti Mwari uyu ndiMwari wedu rinhi narinhi; iye achatitungamirira kusvika parufu.
