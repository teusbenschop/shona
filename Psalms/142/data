\c 142
\s Munyengetero wekukumbira kubatsirwa padambudziko
\d Masikiri yaDhavhidhi, munyengetero, paakanga ari mubako.
\p
\v 1 Ndinodana kuna Jehovha \add ne\add*nzwi rangu; ndinonyengetera \add ne\add*nzwi rangu kuna Jehovha.
\v 2 Ndinodurura chichemo changu pamberi pake; ndinozivisa kutambudzika kwangu pamberi pake.
\p
\v 3 Apo mweya wangu wapera simba mukati mangu, imwi makaziva gwara rangu. Panzira yandinofamba nayo vakandivanzira musungo.
\v 4 Tarirai kurudyi, mugoona; asi kwaiva kusina anondiziva; utiziro hwakandikona; hakuna wakashingairira mweya wangu.
\v 5 Ndakachemera kwamuri, Jehovha; ndakati: Ndimwi utiziro hwangu, mugove wangu panyika yevapenyu.
\v 6 Teererai kuchema kwangu; nokuti ndaderedzwa kwazvo. Ndinunurei pane vanondidzingirira; nokuti vane simba kundipfuura.
\v 7 Budisai mweya wangu mutirongo kuti ndirumbidze zita renyu; vakarurama vachandikomberedza; nokuti muchandibata zvakanaka kwazvo.