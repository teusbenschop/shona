\c 85
\s Jehovha ndiye Mubatsiri
\d Kumutungamiriri wokuimba. Pisarema ravanakomana vaKora.
\p
\v 1 Jehovha, makafarira nyika yenyu; makadzosa Jakove pakutapwa.
\v 2 Makakanganwira kutadza kwavanhu venyu, makafukidza zvivi zvavo zvese.
\v 3 Makabvisa kutsamwa kwenyu kwese; makazvidzora pahasha dzenyu dzakanyanya.
\v 4 Tidzosei, Mwari muponesi wedu, gumisai hasha dzenyu kwatiri.
\v 5 Ko mucharamba makatitsamwira nokusingaperi? Muchasvitsa kutsamwa kwenyu kumarudzi namarudzi here?
\v 6 Imwi hamungatiraramisizve here, kuti vanhu venyu vafare nemi?
\v 7 Tiratidzei tsitsi dzenyu, Jehovha, mutipe ruponeso rwenyu.
\p
\v 8 Ndichanzwa zvichataura Mwari Jehovha; nokuti achataura rugare kuvanhu vake nokuvatsvene vake; asi ngavarege kudzokerazve kuupenzi.
\v 9 Zvirokwazvo kuponesa kwake kuri pedo navanomutya; kuti kubwinya kugare munyika yedu.
\v 10 Tsitsi nechokwadi zvakasangana; kururama norugare zvakatsvodana.
\v 11 Chokwadi chinomera pasi; kururama kwakatarira pasi kuri kudenga.
\v 12 Zvirokwazvo, Jehovha uchapa zvinhu zvakanaka; nyika yedu ichabereka zvibereko zvayo.
\v 13 Kururama kuchamutungamirira; kuchenjerere kunzira dzetsoka dzake.
