\c 85
\s Munyengetero wekukumbirira Israeri rugare
\d Kumutungamiriri wekuimba. Kuvanakomana vaKora. Pisarema.
\p
\v 1 Jehovha, makaitira nyasha nyika yenyu; makadzosa kutapwa kwaJakove.
\v 2 Makakanganwira uipi hwevanhu venyu; makafukidza zvivi zvavo zvose. Sera.
\v 3 Makabvisa kutsamwa kwenyu kose; makadzoka pakupfuta kwehasha dzenyu.
\v 4 Tidzosei, Mwari weruponeso rwedu; mugogumisa hasha dzenyu kwatiri.
\v 5 Muchatitsamwira nekusingaperi here? Mucharebesa hasha dzenyu kuzera nezera here?
\v 6 Imwi hamungatimutsirudzizve here, kuti vanhu venyu vafare mamuri?
\v 7 Tiratidzei tsitsi dzenyu, Jehovha; mugotipa ruponeso rwenyu.
\p
\v 8 Ndichanzwa Mwari Jehovha zvaachataura; nokuti achataura rugare kuvanhu vake nekuvatsvene vake; asi ngavasadzokerazve kuupenzi.
\v 9 Zvirokwazvo ruponeso rwake rwuri pedo kune vanomutya, kuti rukudzo rwugare panyika yekwedu.
\v 10 Tsitsi nechokwadi zvinochingamidzana; kururama nerugare zvakatsvod\add an\add*a.
\v 11 Chokwadi chichamera kubva pasi; uye kururama kuchatarisa pasi kuri kumatenga.
\v 12 Zvirokwazvo Jehovha uchapa zvakanaka; uye nyika yedu ichapa zvibereko zvayo.
\v 13 Kururama kuchafamba pamberi pake, kugoitira nhanho dzake nzira.
