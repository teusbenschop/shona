\c 148
\s Zvose zvakasikwa ngazvirumbidze Jehovha
\p
\v 1 Hareruya! Rumbidzai Jehovha, imwi muri kudenga; Murumbidzei panzvimbo dzokumusoro.
\v 2 Murumbidzei imwi vatumwa vake vose; Murumbidzei imwi hondo dzake dzose.
\v 3 Murumbidzei imwi zuva Murumbidzei imwi nyeredzi dzose dzinovhenekera.
\v 4 Murumbidzei imwi kudenga kokudenga-denga, Newe mvura zhinji, iri kumusoro kokudenga-denga.
\v 5 Ngazvirumbidze zita raJehovha; nekuti iye akaraira, zvikasikwa.
\v 6 Akazvisimbisawo nokusingaperi-peri; Akatema chirevo chisingafaniri kudarikwa.
\v 7 Rumbidzai Jehovha imwi vapasi, imwi zvikara zvegungwa, nezviri makadzika;
\v 8 Moto nechimvuramabwe, chando noutsi; Dutu guru, rinoita zvaakareva;
\v 9 Makomo nezvikomo zvose; Miti inobereka nemisidhari yose;
\v 10 Mhuka, nezvipfuwo zvose; Zvinokambaira neshiri dzinobhururuka;
\v 11 Madzimambo apasi nendudzi dzose dzavanhu; Machinda navatongi vose vapasi;
\v 12 Majaya nemhandara; Vatana navana;
\v 13 Ngavarumbidze zita raJehovha; nekuti zita rake roga rakakurumbira; Umambo hwake huri kumusoro kwapasi nokudenga.
\v 14 Akasimudza runyanga rwavanhu vake, Kuti arumbidzwe navatsvene vake vose; Naivo vana vaIsiraeri, ivo vanhu vari pedo naye. Hareruya!
