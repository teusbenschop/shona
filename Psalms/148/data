\c 148
\s Zvese zvakasikwa ngazvirumbidze Jehovha
\p
\v 1 Hareruya! Rumbidzai Jehovha, imwi muri kudenga; murumbidzei panzvimbo dzokumusoro.
\v 2 Murumbidzei imwi vatumwa vake vese; murumbidzei imwi hondo dzake dzese.
\v 3 Murumbidzei imwi zuva murumbidzei imwi nyeredzi dzese dzinovhenekera.
\v 4 Murumbidzei imwi kudenga kokudenga-denga, newe mvura zhinji, iri kumusoro kokudenga-denga.
\v 5 Ngazvirumbidze zita raJehovha; nokuti iye akaraira, zvikasikwa.
\v 6 Akazvisimbisawo nokusingaperi-peri; akatema chirevo chisingafaniri kudarikwa.
\p
\v 7 Rumbidzai Jehovha imwi vapasi, imwi zvikara zvegungwa, nezviri makadzika;
\v 8 moto nechimvuramabwe, chando noutsi; dutu guru, rinoita zvaakareva;
\v 9 makomo nezvikomo zvese; miti inobereka nemisidhari yese;
\v 10 mhuka, nezvipfuwo zvese; zvinokambaira neshiri dzinobhururuka;
\v 11 madzimambo apasi nendudzi dzese dzavanhu; machinda navatongi vese vapasi;
\v 12 majaya nemhandara; vatana navana;
\v 13 ngavarumbidze zita raJehovha; nokuti zita rake rega rakakurumbira; umambo hwake huri kumusoro kwapasi nokudenga.
\v 14 Akasimudza runyanga rwavanhu vake, kuti arumbidzwe navatsvene vake vese; naivo vana vaIsraeri, ivo vanhu vari pedo naye. Hareruya!
