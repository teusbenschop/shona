\c 112
\s Kuropafadzwa komunhu anoda Jehovha
\p
\v 1 Hareruya! Akaropafadzwa munhu anotya Jehovha, Anofarira zvikuru mirairo yake.
\v 2 Vana vake vachava nesimba pasi; Rudzi rwowakarurama rucharopafadzwa.
\v 3 fuma nezvakawanda zviri mumba make; Kururama kwake kunogara nokusingaperi.
\v 4 Akarurama anobudirwa nechiedza parima; Iye anenyasha, netsitsi nokururama.
\v 5 Ane mufaro munhu uyo anoita nenyasha, anopa chikwereti, Acharuramisirwa mhaka yake pakutonga.
\v 6 nekuti haangatongozununguswi; Akarurama acharamba achirangarirwa nokusingaperi.
\v 7 Haangatyi mashoko ezvinhu zvakaipa; moyo wake wakasimba, uchavimba naJehovha.
\v 8 moyo wake wakasimbiswa, haangatyi, Kusvikira aona kukundwa kwavadzivisi vake.
\v 9 Akaparadzira, akapa vashaiwi; Kururama kwake kunogara nokusingaperi; Runyanga rwake ruchakwiridzwa nokukudzwa.
\v 10 Akaipa achazviona, ndokufa neshungu; Achageda-geda meno ake, ndokunyauka; Kuda kowakaipa kuchaparara.
