\c 112
\s Kuropafadzwa kwemunhu anoda Jehovha
\p
\v 1 Rumbidzai Jehovha! Wakaropafadzwa munhu anotya Jehovha, anofarira zvikuru mirau yake.
\v 2 Mbeu yake ichava nesimba panyika; zera revakarurama richaropafadzwa.
\v 3 Fuma nezvakawanda zvichava mumba make; uye kururama kwake kunogara kusvika rinhi narinhi.
\v 4 Chiedza chinobudira vakarurama parima; ane nyasha netsitsi nekururama.
\v 5 Wakanaka munhu anoita nenyasha, uye anopa chikwereti. Anofambisa nyaya dzake nekururama.
\v 6 Nokuti haangazununguswi kusvika nekusingaperi; wakarurama achava pakurangarirwa kusvika nekusingaperi.
\v 7 Haangatyi shoko rakaipa; moyo wake wakasimba, unovimba naJehovha.
\v 8 Moyo wake wakatsigirwa, haangatyi, kusvika aona \add chishuwo chake \add*pamusoro pevadzivisi vake.
\v 9 Wakaparadzira, wakapa varombo; kururama kwake kunogara kusvika rinhi narinhi; runyanga rwake rwuchasimudzwa nerukudzo.
\v 10 Wakaipa achaona ndokutsamwa; achageda-geda meno ake, ndokunyauka; chishuwo chewakaipa chichaparara.