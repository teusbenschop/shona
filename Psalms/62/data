\c 62
\s Kunyarara kwemweya wemunhu anovimba naMwari
\d Kumutungamiriri wekuimba; neJedhutuni. Pisarema raDhavhidhi.
\p
\v 1 Zvirokwazvo, mweya wangu unorindira Mwari murunyararo; ruponeso rwangu rwunobva kwaari.
\v 2 Ndiye oga dombo rangu, neruponeso rwangu, shongwe yangu; handingazununguswi zvikuru.
\p
\v 3 Kusvika rinhi muchindirongera zvakaipa nemunhu? Mese muchaurawa, serusvingo rwakarereka, ruzhowa rwunotsveyama.
\v 4 Vanoronga koga ku\add mu\add*sunda kubva kuukuru hwake; vanofarira nhema; nemuromo wavo vanoropafadza, asi mukati mavo vanotuka. Sera.
\p
\v 5 Mweya wangu, rindira Mwari koga murunyararo, nokuti tariro yangu inobva kwaari.
\v 6 Ndiye oga dombo rangu, neruponeso rwangu, shongwe yangu; handingazununguswi.
\v 7 Ruponeso rwangu nerukudzo rwangu zviri kuna Mwari; dombo resimba rangu, utiziro hwangu, zviri kuna Mwari.
\v 8 Vimbai naye nenguva dzese, vanhu; dururai moyo wenyu pamberi pake; Mwari ndiye utiziro hwedu. Sera.
\p
\v 9 Zvirokwazvo vanakomana vevanhu hachisi chinhu, vanakomana vemunhu unyepi; pazviyero vakapfuura zvisina maturo pamwe chete.
\v 10 Regai kuvimba nemanikidzo, uye musamisa tariro isina maturo paupambi; kana fuma ichiwanda, musaisa moyo \add pairi\add*.
\p
\v 11 Mwari wakataura kamwe, ndakanzwa izvi kaviri, kuti simba nderaMwari.
\v 12 Netsitsiwo ndedzenyu, Ishe; nokuti imwi munoripira umwe neumwe zvichienderana nebasa rake.