\c 27
\s Jehovha ndiye chiedza neruponeso
\d \add Pisarema\add* raDhavhidhi.
\p
\v 1 Jehovha chiedza changu neruponeso rwangu; ndiani wandingatya? Jehovha isimba reupenyu hwangu; ndiani wandingabvunda?
\v 2 Pakaswedera kwandiri vakaipa, vavengi vangu, nevadzivisi vangu kwandiri, kuzodya nyama yangu, ivo vakagumburwa vakawa.
\v 3 Kunyange hondo ikandidzikira musasa, moyo wangu haungatyi; kunyange kurwa kukandimukira, ndichavimba neizvi.
\v 4 Chinhu chimwe ndakakumbira kuna Jehovha, ndicho chandichatsvaka: Kugara kwangu mumba maJehovha mazuva ose eupenyu hwangu, kuona kunaka kwaJehovha, nekurangarira mutembere yake.
\v 5 Nokuti nezuva renjodzi anondiviga mudumba rake; achandivanza pakavanda petende rake; achandikwiridza padombo.
\v 6 Zvino ikozvino musoro wangu uchasimudzirwa pamusoro pevavengi vangu vanondikomba; naizvozvo ndichabaira zvibairo zvemufaro mutende rake. Ndichaimba, uye ndichaimba rumbidzo kuna Jehovha.
\v 7 Inzwai Jehovha, inzwi rangu, ndichidana; ivaiwo netsitsi neni mugondipindura.
\v 8 \add Makati\add*: Tsvakai chiso changu. Moyo wangu wakati kwamuri: Chiso chenyu, Jehovha, ndichachitsvaka.
\v 9 Regai kundivanzira chiso chenyu; musadzinga muranda wenyu pakutsamwa; maiva rubatsiro rwangu; regai kundirasa, kana kundisiya, Mwari weruponeso rwangu.
\v 10 Baba vangu namai vangu pavanondisiya, ipapo Jehovha achandiunganidza.
\v 11 Ndidzidzisei nzira yenyu Jehovha; uye munditungamirire panzira yakati chechetere, nekuda kwevavengi vangu.
\v 12 Regai kundikumikidza kuchido chevavengi vangu, nokuti zvapupu zvenhema zvandimukira, nevanofemereka hasha.
\v 13 \add Ndingadai ndakaparara\add* kunze kwekuti ndakatenda kuti ndichaona kunaka kwaJehovha panyika yevapenyu.
\p
\v 14 Rindira Jehovha; iva nesimba, nemoyo wako usimbe; hongu, rindira Jehovha.