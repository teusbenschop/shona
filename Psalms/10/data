\c 10
\s Kukumbira kuti vakaipa vaparadzwe
\p
\v 1 Munomirirei kure, Jehovha? Munovandire\add i\add* panguva dzedambudziko?
\v 2 Wakaipa pakuzvikudza anoshusha murombo. Ngavabatwe mumazano avakafunga.
\v 3 Nokuti wakaipa anozvirumbidza pazvishuvo zvemweya wake, ndokuropafadza muchivi, anozvidza Jehovha.
\v 4 Wakaipa, nekuzvikudza kwechiso chake, haabvunzi; hakuna Mwari \add mu\add*mirangariro yake yose.
\v 5 Nzira dzake dzakasimba nenguva dzose; mitongo yenyu yakakwirira iri kure naye; vavengi vake vose anovafemerekera.
\v 6 Anoti mumoyo make: Handingazungunuswi; nokuti pazera nezera handingavi padambudziko.
\v 7 Muromo wake uzere kutuka nekunyengera neutsotsi; pasi perurimi rwake pane kutadza neuipi.
\v 8 Anogara panzvimbo yekuvandira yemisha; panzvimbo dzakavanda anouraya asina mhosva; meso ake anotarisa murombo pachivande.
\v 9 Anovandira pakavanda seshumba pagara rayo; anovanda kubata murombo; anobata murombo paanomukwevera mumumbure wake.
\v 10 Anyangira, anokambaira, kuti varombo vawiswe neane simba ake.
\v 11 Anoti mumoyo make: Mwari wakanganwa; anovanza chiso chake; haangatongooni.
\p
\v 12 Simukai Jehovha; Mwari simudzai ruoko rwenyu; regai kukanganwa vanotambudzika.
\v 13 Sei wakaipa achizvidza Mwari? Anoti mumoyo make: Haungabvunzi?
\v 14 Maona; nokuti imwi munotarira kushingaira nedambudziko, kukuisa muruoko rwako; murombo anozvipa kwamuri; imwi muri mubatsiri wenherera.
\v 15 Vhunai ruoko rwewakaipa; newakashata, tsvakai kuipa kwake, \add kusvika\add* musingawani.
\v 16 Jehovha ndiye mambo nekusingaperi-peri; vahedheni vakaparara kubva munyika yake.
\v 17 Jehovha, makanzwa chishuvo chevanyoro; muchasimbisa moyo wavo, muchaita nzeve yenyu inzwe;
\v 18 kutonga nherera neanomanikidzwa, kuti munhu wepanyika asachiendererazve mberi kuvhundusa.
