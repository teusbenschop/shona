\c 10
\s Akaipa anozvikudza pamberi paMwari, asi Jehovha ndiye murwiri
\p
\v 1 Munomirireiko kure, Jehovha? Munozvivanzireiko panguva dzokutambudzika?
\v 2 Pakuzvikudza kwake akaipa anotambudza murombo zvikuru; Ngavabatwe namano avakafunga.
\v 3 nekuti wakaipa anozvirumbidza pamusoro pezvinoda moyo wake, Anoruchiva unotuka nokuzvidza Jehovha.
\v 4 Nokuzvikudza kwechiso chake, wakaipa anoti haangabvunzi. Mwari haamo mundangariro dzake dzose.
\v 5 Nzira dzake dzakasimba nguva dzose; Zvamunotonga imwi zviri kure kumusoro, haazvioni; Kana vari vadzivisi vake vose, anovashora.
\v 6 Anoti mumoyo make, Handingazununguswi; Handingavi panhamo kusvikira kumarudzi angu ose.
\v 7 Muromo wake uzere nokutuka nokunyengera nokumanikidza; Zvakashata nezvakaipa zviri pasi porurimi rwake.
\v 8 Anogara panzvimbo dzokuvanda dzemisha; Pakavanda ndipo paanouraya asina mhosva; Meso ake anovandira asina wokumubatsira.
\v 9 Anovandira pakavanda seshumba panzvimbo yayo; Anovanda kuti abate murombo; Anobata murombo, kana achimukakatira mumumbure wake.
\v 10 Anonyangira, anokambaira pasi, varombo vanowiswa nevanesimba vake.
\v 11 Anoti mumoyo make, Mwari akangamwa; Anovanza chiso chake, haangatongozvioni.
\v 12 Simukai Jehovha; Mwari simudzai ruoko rwenyu; Regai kukangamwa varombo.
\v 13 Akaipa anozvidzireiko Mwari, Achiti mumoyo wake, Hangabvunzi?
\v 14 Mazviona henyu; nekuti munoona zvakaipa nokutambudzika muchizviisa muruoko rwenyu; asinamubatsiri anozviisa kwamuri; Makava mubatsiri wenherera.
\v 15 Vhunai ruoko rwowakaipa. Kana ari munhu akashata, nzverai zvakaipa zvake, kusvikira musingazozviwani.
\v 16 Jehovha ndiye Mambo	. nokusingaperi-peri; Vahedheni vakaparadzwa munyika yake.
\v 17 Jehovha, makanzwa zvinodikamwa navanyoro; Muchasimbisa moyo yavo, mucharerekera nzeve yenyu;
\v 18 Kuti mutongere nherera neanotambudzwa, Kuti munhu wapanyika arege kuramba achivhundusa.
