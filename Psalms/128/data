\c 128
\s Mufaro paimba pavanoshumira Jehovha
\d Rwiyo rworwendo.
\p
\v 1 Vakaropafadzwa vose vanotya Jehovha, Vanofamba munzira dzake.
\v 2 nekuti iwe uchadya zvawakabatira namaoko ako; Uchava nomufaro, uye zvichava zvakanaka newe.
\v 3 Mukadzi wako uchava somuzambiringa, unobereka zvakanaka, mukati meimba yako; Vana vako vachava semiti yemiorivhi, vakakomberedza tafura yako.
\v 4 Tarirai, murume anotya Jehovha Acharopafadzwa saizvozvo.
\v 5 Jehovha achakuropafadza ari paZiyoni; Uchaona kukomborerwa kweJerusaremu mazuva ose oupenyu hwako.
\v 6 Zvirokwazvo, uchaona vana vavana vako. Isiraeri ngaave norugare.
