\c 21
\s Rwiyo rwokuvonga pamusoro pokukunda
\d Kumutungamiriri wokuimba. Pisarema raDhavhidhi.
\p
\v 1 Mambo uchafara nesimba renyu, Jehovha; achafarira kuponesa kwenyu zvikuru sei!
\v 2 Makamupa zvakadikanwa nomoyo wake, hamuna kuramba kukumbira kwemiromo yake.
\v 3 Nokuti munomuchingura nemikomborero yezvakanaka; munodzika korona yegoridhe rakaisvonaka pamusoro wake.
\v 4 Akakumbira upenyu kwamuri, mukamupa ihwo; namazuva mazhinji nokusingaperi-peri.
\v 5 Kurumbidzwa kwake kukuru nokuda kokuponesa kwenyu, makaisa pamusoro pake kukudzwa noumambo.
\v 6 Nokuti munomuita wakakomborerwa zvikuru nokusingaperi; munomufadza nomufaro pakuvapo kwenyu.
\v 7 Nokuti mambo anovimba naJehovha, nounyoro hweWekumusoro-soro haangazungunuswi.
\p
\v 8 Ruoko rwenyu ruchawana vavengi venyu vese; ruoko rwenyu rworudyi ruchawana vese vanokuvengai.
\v 9 Muchavaita sevira romoto nenguva yokutsamwa kwenyu. Jehovha achavamedza nehasha dzake, moto uchavaparadza.
\v 10 Muchaparadza zvibereko zvavo panyika, navana vavo pakati pavana vavanhu.
\v 11 Nokuti vakafunga kukuitirai zvakaipa; vakafunga zano rakaipa, asi havagoni kuzviita.
\v 12 Nokuti muchavafuratidza, muchagadzira hungiso dzouta hwenyu kuvapfura pazviso zvavo.
\p
\v 13 Simukai Jehovha, nesimba renyu; naizvozvo tichaimba nokukudza chikuriri chenyu.
