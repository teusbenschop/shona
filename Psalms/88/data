\c 88
\s Kuchema kwemunhu anotambudzika
\d Rwiyo. Pisarema, kuvanakomana vaKora; kumutungamiriri wekuimba; neMaharati-Reyanoti. Masikiri yaHemani muEzirahi.
\p
\v 1 Jehovha, Mwari weruponeso rwangu, ndakachema masikati neusiku pamberi penyu.
\v 2 Munyengetero wangu ngauuye pamberi penyu; rerekerai nzeve yenyu kukuchema kwangu.
\p
\v 3 Nokuti mweya wangu uzere nematambudziko, neupenyu hwangu hwonanavira kuguva.
\v 4 Ndinoverengwa pamwe nevanoburukira kugomba; ndakaita semurume asina simba.
\v 5 \add Nda\add*kasunungurwa pakati pevakafa, sevakaurawa varere muguva, vamusati mucharangarira; nokuti ivo vakagurwa vakabviswa paruoko rwenyu.
\v 6 Makandiisa mugomba repasi-pasi, panzvimbo dzine rima, muudziku ukuru.
\v 7 Hasha dzenyu dzinorema pamusoro pangu; uye makarwadzisa nemafungu enyu ose. Sera.
\v 8 Makabvisira vazikanwi vangu kure neni; makandiita chinyangadzo chikuru kwavari; ndavharirwa, uye handi\add gon\add*i kubuda.
\v 9 Ziso rangu ropera nekuda kwekurwadziwa; Jehovha, ndakadana kwamuri nezuva rose; ndakatandavadzira maoko angu kwamuri.
\p
\v 10 Vakafa mungavaitira chishamiso here? Mweya yakafa ichamuka here ikakurumbidzai? Sera.
\v 11 Rudo rweunyoro hwenyu hungarondedzerwa muguva here? \add Ne\add*kutendeka kwenyu mukuparadza here?
\v 12 Zvishamiso zvenyu zvingazikanwa murima here? Nekururama kwenyu panyika yekukanganwa here?
\p
\v 13 Asi ini, Jehovha, ndakachema kwamuri; uye mangwanani munyengetero wangu uchauya pamberi penyu.
\p
\v 14 Jehovha, munorasirei mweya wangu? Munovanzire\add i\add* chiso chenyu kwandiri?
\v 15 Ndatambudzika uye ndiri anofa kubva paudiki; ndakatakura kutyisa kwenyu; ndinopererwa.
\v 16 Hasha dzenyu dzinopisa dzakapfuura pamusoro pangu; kutyisa kukuru kwenyu kwakandipedza.
\v 17 Zvakandikomberedza semvura zuva rose; zvakandipoteredza pamwe chete.
\v 18 Anoda neshamwari makaisa kure neni; vazikanwi vangu vari \add mu\add*rima.