\c 13
\s Munyengetero wekukumbira rubatsiro
\d Kumutungamiriri wekuimba. Pisarema raDhavhidhi.
\p
\v 1 Kusvika rinhi Jehovha muchindikanganwa nekusingaperi? Kusvika rinhi muchindivanzira chiso chenyu?
\v 2 Kusvika rinhi ndichiisa mazano mumweya wangu, kusuruvara mumoyo mangu nezuva? Kusvika rinhi muvengi wangu achikwiridzirwa pamusoro pangu?
\v 3 Tarirai, ndipindurei, Jehovha Mwari wangu; vhenekerai meso angu, zvimwe ndirare hope dzerufu;
\v 4 zvimwe muvengi wangu ati: Ndamukunda; vadzivisi vangu vafare kana ndazununguka.
\v 5 Asi ini ndakavimba munyasha yenyu; moyo wangu uchafara muruponeso rwenyu.
\v 6 Ndichaimbira Jehovha, nokuti wakandiitira zvakanaka kwazvo.