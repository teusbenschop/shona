\c 13
\s Dhavhidhi anovimba
\s nokubatsira kwaMwari
\d Kumutungamiriri wokuimba; Pisarema raDhavhidhi
\p
\v 1 Jehovha muchandikanganwa nokusingaperi kusvikira rini? Muchandivanzira chiso chenyu kusvikira riniko?
\v 2 Ndichafunga mano mumweya mangu kusvikira rini, Ndine shungu pamwoyo pangu zuva rimwe nerimwe? Muvengi wangu achandikurira kusvikira rini?
\v 3 Rangarirai, mundipindure, Jehovha Mwari wangu; Vhenekerai meso angu, ndirege kuvata hope dzokufa;
\v 4 Muvengi wangu arege kuti, "Ndamukunda;" Vadzivisi vangu varege kufara kana ndichizununguka.
\v 5 Asi ndakavimba nenyasha dzenyu; Mwoyo wangu uchafara nokuponesa kwenyu;
\v 6 Ndichaimbira Jehovha, Nokuti akandiitira zvakanaka.
