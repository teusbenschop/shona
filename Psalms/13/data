\c 13
\s Dhavhidhi anovimba nokubatsira kwaMwari
\d Kumutungamiriri wokuimba; Pisarema raDhavhidhi
\p
\v 1 Jehovha muchandikangamwa nokusingaperi kusvikira rinhi? Muchandivanzira chiso chenyu kusvikira rinhiko?
\v 2 Ndichafunga mano mumweya mangu kusvikira rinhi, Ndine shungu pamoyo pangu zuva nezuva? Muvengi wangu achandikurira kusvikira rinhi?
\v 3 Rangarirai, mundipindure, Jehovha Mwari wangu; Vhenekerai meso angu, ndirege kuvata hope dzokufa;
\v 4 Muvengi wangu arege kuti, Ndamukunda; Vadzivisi vangu varege kufara kana ndichizununguka.
\v 5 Asi ndakavimba nenyasha dzenyu; moyo wangu uchafara nokuponesa kwenyu;
\v 6 Ndichaimbira Jehovha, Nokuti akandiitira zvakanaka.
