\c 60
\s Dhavhidhi anochema kukundwa kwavo navavengi vavo
\d Kumutungamiriri wokuimba; nomuimbirwo weShushanini Edhuti; rwiyo rweMikitami rwaDhavhidhi, kudzidzisa; panguva yaakarwa naAraminaharaimi naAra- mizobha, Joabhu akadzoka akauraya paMupata woMunyu vaEdhomu vane zviuru zvine gumi nezviviri.
\p
\v 1 Mwari, makatirasha, makatiparadza; Makanga makatsamwa; Haiwa, tidzorei.
\v 2 Makabvundisa nyika; makaitsemura; Gadzirai mitswe yayo; nekuti inozununguka.
\v 3 Makaratidza vanhu venyu zvinhu zvinorema; Makatimwisa waini inobata.
\v 4 Makapa vanokutyai mureza, Kuti uratidzwe nokuda kwechokwadi.
\v 5 Kuti vadikamwi venyu varwirwe, Tiponesei noruoko rwenyu rworudyi, mutipindure.
\v 6 Mwari akataura pautsvene hwake, achiti, Ndichafara kwazvo; Ndichaganhura Shekemu, ndichayera mupata weSukoti.
\v 7 Giriyadhi ndeyangu Manase ndeyangu; Efuremuwo inhawiro yomusoro wangu; Judha ndiyo tsvimbo yangu youshe.
\v 8 Moabhu ndiwo mudziyo wangu wokushambidzira; Pamusoro peEdhomu ndipo pandichakandira shangu yangu; Iwe Firisitia, pururudza nokukunda nokuda kwangu.
\v 9 Ndianiko achandiisa muguta rakasimba? Ndianiko achandiperekedza ndiende Edhomu?
\v 10 Hamuna kutirasha here, Mwari? Hamubudi Mwari, nehondo dzedu.
\v 11 Tibatsirei pamudzivisi wedu; nekuti kubatsira kwavanhu hakuna maturo.
\v 12 Muna Mwari tichaita noumhare, nekuti ndiye achatsikira vadzivisi vedu pasi.
