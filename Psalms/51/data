\c 51
\s Rwiyo rwekuchema zvivi
\d Kumutungamiriri wekuimba. Pisarema raDhavhidhi, Natani muporofita paakasvika kwaari, shure kwekunge apinda kuna Bhati-Shebha.
\p
\v 1 Ndinzwirei tsitsi, Mwari, zvichienderana nerudo rweunyoro hwenyu; zvichienderana neuwandu hwengoni dzenyu, dzimai zvitadzo zvangu.
\v 2 Ndisukei kwazvo kubva pauipi hwangu, uye ndinatsei kubva pachivi changu.
\v 3 Nokuti zvitadzo zvangu ini ndinoziva, uye chivi changu chinogara chiri pamberi pangu.
\p
\v 4 Ndakatadza kwamuri, kwamuri moga, uye ndakaita chakaipa pameso penyu; kuti kunzi makarurama pakutaura kwenyu, makachena pakutonga kwenyu.
\v 5 Tarirai, ndakaberekerwa muuipi; uye mai vangu vakagamuchira nhumbu yangu muzvivi.
\v 6 Tarirai munoda chokwadi mune zvemukati; nepakavanda munondizivisa uchenjeri.
\p
\v 7 Ndinatsei nehisopi, zvino ndichava wakachena; ndishambidzei, zvino ndichava wakachena kupfuura magada echando.
\v 8 Ndinzwisei mufaro nekupembera, \add kuti\add* mapfupa \add a\add*makavhuna afare.
\v 9 Vanzai chiso chenyu kubva pazvivi zvangu, uye dzimai zvakaipa zvangu zvose.
\v 10 Ndisikirei moyo wakachena, Mwari; uye vandudzai mukati mangu mweya wakasimba.
\v 11 Regai kundirasa kubva pachiso chenyu; uye musabvisa mweya wenyu mutsvene kwandiri.
\v 12 Dzoserai kwandiri mufaro weruponeso rwenyu, uye nditsigirei \add ne\add*mweya unoda.
\v 13 \add Ipapo\add* ndichadzidzisa vadariki nzira dzenyu; uye vatadzi vachatendeukira kwamuri.
\p
\v 14 Ndinunurei pamhosva yeropa, Mwari, Mwari weruponeso rwangu; rurimi rwangu ruchaimbira kururama kwenyu zvikuru.
\v 15 Ishe, zarurai miromo yangu; zvino muromo wangu uchaparidza rumbidzo yenyu.
\v 16 Nokuti hamudi chibairo; nokuti ndingadai ndapa; hamufariri chipo chinopiswa.
\v 17 Zvibairo zvaMwari mweya wakaputsika; moyo wakaputsika newakapwanyika, Mwari, hamungashori.
\p
\v 18 Itirai Ziyoni zvakanaka mukuda kwenyu; vakai masvingo eJerusarema.
\v 19 Ipapo muchafadzwa nezvibairo zvekururama, nechipo chinopiswa, nechipo chose chinopiswa; ipapo vachapa dzinzombe pamusoro pearitari yenyu.
