\c 136
\s Ngoni dzaJehovha dzinogara nokusingaperi
\p
\v 1 Vongai Jehovha, nokuti akanaka; Nokuti ngoni dzake dzinogara nokusingaperi.
\v 2 Vongai Mwari wavamwari; Nokuti ngoni dzake dzinogara nokusingaperi.
\v 3 Vongai Ishe wamadzishe; Nokuti ngoni dzake dzinogara nokusingaperi.
\v 4 Iye oga, anoita zvishamiso zvikuru; Nokuti ngoni dzake dzinogara nokusingaperi.
\v 5 Iye, akaita kudenga-denga nenjere dzake; Nokuti ngoni dzake dzinogara nokusingaperi.
\v 6 Iye akatatamura pasi pamusoro pemvura zhinji; Nokuti ngoni dzake dzinogara nokusingaperi.
\v 7 Iye akaita zviedza zvikuru; Nokuti ngoni dzake dzinogara nokusingaperi.
\v 8 Zuva, kuti ribate ushe masikati; Nokuti ngoni dzake dzinogara nokusingaperi.
\v 9 Mwedzi nenyeredzi, kuti zvibate ushe usiku; Nokuti ngoni dzake dzinogara nokusingaperi.
\v 10 Iye, akarova veEgipita pamatangwe avo; Nokuti ngoni dzake dzinogara nokusingaperi.
\v 11 Akabudisa Isiraeri pakati pavo; Nokuti ngoni dzake dzinogara nokusingaperi.
\v 12 Nechanza chine simba, uye noruoko rwakatambanudzwa; Nokuti ngoni dzake dzinogara nokusingaperi.
\v 13 Iye akaparadzanisa Gungwa Dzvuku napakati; Nokuti ngoni dzake dzinogara nokusingaperi.
\v 14 Akayambusa Isiraeri nomukati maro; Nokuti ngoni dzake dzinogara nokusingaperi.
\v 15 Akawisira Farao nehondo yake muGungwa Dzvuku; Nokuti ngoni dzake dzinogara nokusingaperi.
\v 16 Iye, akaperekedza vanhu vake murenje; Nokuti ngoni dzake dzinogara nokusingaperi.
\v 17 Iye, akaparadza madzimambo makuru; Nokuti ngoni dzake dzinogara nokusingaperi.
\v 18 Akauraya madzimambo akakurumbira; Nokuti ngoni dzake dzinogara nokusingaperi.
\v 19 Sihoni mambo wavaAmori; Nokuti ngoni dzake dzinogara nokusingaperi.
\v 20 NaOgi mambo weBhashani; Nokuti ngoni dzake dzinogara nokusingaperi.
\v 21 Akapa nyika yavo ive nhaka; ngoni dzake dzinogara nokusingaperi.
\v 22 Ive nhaka yaIsiraeri muranda wake; Nokuti ngoni dzake dzinogara nokusingaperi.
\v 23 Iye, akatirangarira paurombo bwedu; Nokuti ngoni dzake dzinogara nokusingaperi;
\v 24 Akatirwira pavadzivisi vedu; Nokuti ngoni dzake dzinogara nokusingaperi.
\v 25 Ndiye anopa zvinhu zvose zvokudya zvazvo; Nokuti ngoni dzake dzinogara nokusingaperi.
\v 26 Vongai Mwari wokudenga; Nokuti ngoni dzake dzinogara nokusingaperi.
