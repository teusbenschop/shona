\c 36
\s Kuipa kwewakaipa nekunaka kwaMwari
\d Kumutungamiriri wekuimba. \add Pisarema\add* raDhavhidhi muranda waJehovha.
\p
\v 1 Nhaurwa yekupanduka kune wakaipa \add iri\add* mumoyo wangu: Hakuna kutya Mwari pamberi pemeso ake.
\v 2 Nokuti anozvinyengera pameso ake, uipi hwake kusvika hwawanikwa huchivengeka.
\v 3 Mashoko emuromo wake uipi neunyengeri; anoguma kuchenjera \add ne\add*kuita zvakanaka.
\v 4 Anoronga chakaipa pamubhedha wake; anozvimisa panzira isina kunaka; haarambi chakaipa.
\p
\v 5 Jehovha, ngoni dzenyu dziri kumatenga; kutendeka kwenyu kunosvika kumakore.
\v 6 Kururama kwenyu kwakaita semakomo makuru; mitongo yenyu udziku ukuru; Jehovha, munoponesa munhu nemhuka.
\v 7 Rwakakosha sei rudo rweunyoro hwenyu, Mwari! Naizvozvo vana vevanhu vanotsvaka utiziro pamumvuri wemapapiro enyu.
\v 8 Vachagutswa kwazvo nezvakakora zveimba yenyu; uye muchavanwisa \add pa\add*rwizi rwemafaro enyu.
\v 9 Nokuti kwamuri kune chitubu cheupenyu; muchiedza chenyu tichaona chiedza.
\v 10 Ruenderere mberi rudo rweunyoro hwenyu kune vanokuzivai, nekururama kwenyu kune vakarurama pamoyo.
\p
\v 11 Rutsoka rwevanozvikudza ngarurege kusvika kwandiri; neruoko rwewakaipa ngarurege kundidzungaidza.
\v 12 Ndipo vabati vezvakaipa vawira; vawisirwa pasi uye havagoni kumuka.