\c 30
\s Rwiyo rwekuvonga
\d Pisarema, rwiyo pakutsaurira Dhavhidhi imba.
\p
\v 1 Ndichakukudzai, Jehovha, nokuti makandisimudza, uye hamuna kuita vavengi vangu vafare pamusoro pangu.
\v 2 Jehovha, Mwari wangu, ndakachema kwamuri, uye mukandirapa.
\v 3 Jehovha, makakwidza mweya wangu kubva paSheori; makandichengeta ndiri mupenyu kuti ndirege kuburukira kugomba.
\p
\v 4 Imbirai Jehovha nziyo dzekurumbidza, imwi vatsvene vake, muvonge pachirangariro cheutsvene hwake.
\v 5 Nokuti \add pane\add* chinguvana pakutsamwa kwake; asi tsitsi dzake ndedzeupenyu hwose. Pamadekwani kuchema kunopedza usiku \add hwose\add*, asi pamangwanani pane mufaro.
\p
\v 6 Ini ndakati pakubudirira kwangu: Handingatongozununguswi.
\v 7 Jehovha, netsitsi dzenyu makamisa gomo rangu nesimba; makavanza chiso chenyu; ini ndikatambudzika.
\v 8 Ndakachema kwamuri, Jehovha; uye ndakakumbira kuna Ishe.
\v 9 Mune rubatsiro rwei muropa rangu, pakuburukira kwangu kugomba? Guruva ringakurumbidzai here? Ringadudzira chokwadi chenyu here?
\v 10 Inzwai Jehovha, mundinzwirei tsitsi; Jehovha, ivai mubatsiri wangu.
\p
\v 11 Makashandura kuchema kwangu kukava kutamba; makasunungura saga rangu, mukasunga chiuno changu nemufaro;
\v 12 kuti rukudzo \add rwangu\add* rwukuimbirei nziyo dzekurumbidza, rwurege kunyarara. Jehovha Mwari wangu, ndichakuvongai nekusingaperi.