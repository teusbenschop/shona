\c 121
\s Jehovha ndiye muperekedzi parwendo
\d Rwiyo rworwendo.
\p
\v 1 Ndichasimudzira meso angu kumakomo; Kubatsirwa kwangu kuchabvepiko?
\v 2 Kubatsirwa kwangu kunobva kuna Jehovha, Wakaita kudenga napasi.
\v 3 Haangatenderi rutsoka rwako kuti rutedzemuke; Muchengeti wako haangakotsiri.
\v 4 Tarirai, muchengeti waIsiraeri Haangakotsiri kana kuvata.
\v 5 Jehovha ndiye muchengeti wako; Jehovha ndiye mumvuri wako paruoko rwako rworudyi.
\v 6 Zuva haringakubayi masikati, Nomwedzi usiku.
\v 7 Jehovha achakuchengeta pazvakaipa zvose; Achachengeta mweya wako.
\v 8 Jehovha achakuchengeta pakubuda kwako napakupinda kwako, Kubva panguva ino kusvikira pakusingaperi.
