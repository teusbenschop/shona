\c 11
\s Mwari utiziro hwevakarurama
\d Kumutungamiriri wekuimba. \add Pisarema\add* raDhavhidhi.
\p
\v 1 Ndinovimba naJehovha; munoreva sei kumweya wangu: Tizira kugomo renyu \add se\add*shiri?
\v 2 Nokuti tarira, vakaipa vanobwembura uta, vanogadzira museve wavo parusungiso, kuti vafure kune vakarurama pamoyo murima.
\v 3 Kana nheyo dzakaparadzwa, wakarurama angaitei?
\p
\v 4 Jehovha ari mutembere yake tsvene; Jehovha, chigaro chake cheushe chiri kumatenga; meso ake anoona; tsiye dzake dzinoedza vana vevanhu.
\v 5 Jehovha anoedza wakarurama; asi wakaipa neanoda mhirizhonga mweya wake unomuvenga.
\v 6 Pamusoro pevakaipa achanaisa misungo, moto, nesarufa, nemhepo inopisa, zvichava mugove wemukombe wavo.
\v 7 Nokuti Jehovha wakarurama; anoda kururama kuzhinji; chiso chake chinoona uchokwadi.