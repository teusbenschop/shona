\c 101
\s Dhavhidhi anovimbisa kufamba nenzira yakanaka
\d Pisarema raDhavhidhi.
\p
\v 1 Ndichaimba zvetsitsi nemutongo; ndichakuimbirai rumbidzo, Jehovha.
\v 2 Ndichazvibata neuchenjeri nenzira yakarurama. Muchauya rinhi kwandiri? Ndichafamba muuchokwadi hwemoyo wangu mukati meimba yangu.
\v 3 Handingaisi pamberi pemeso angu chinhu chakaipa; ndinovenga kuita kwevanotsauka; hazvingandinamatiri.
\v 4 Moyo wakatsauka uchabva kwandiri; handingazivi wakaipa.
\v 5 Anonyeya muvakidzani wake pakavanda, iye ndinogura; wemeso akakwirira nemoyo unozvikudza, iye handingamutenderi.
\p
\v 6 Meso angu achava pamusoro pevakatendeka vepanyika, kuti vagare neni; uyo anofamba nenzira yakarurama, iye achandishumira.
\v 7 Anoita unyengeri haangagari mukati meimba yangu; anotaura nhema zhinji haangasimbiswi pamberi pemeso angu.
\v 8 Mazuva ose mangwanani ndichaparadza vakaipa vose vepanyika, kugura kubva paguta raJehovha vose vaiti vezvakaipa.
