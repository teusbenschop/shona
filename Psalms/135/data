\c 135
\s Kurumbidza Jehovha pamusoro pezvishamiso zvake
\p
\v 1 Hareruya! Rumbidzai zita raJehovha; \add mu\add*rumbidzei, imwi varanda vaJehovha.
\v 2 Imwi mumire muimba yaJehovha, muvazhe dzeimba yaMwari wedu.
\v 3 Rumbidzai Jehovha; nokuti Jehovha wakanaka; imbirai zita rake rumbidzo; nokuti zvinofadza.
\v 4 Nokuti Jehovha wakazvisarudzira Jakove, \add na\add*Israeri ave chinokosha chake chakasanangurwa.
\v 5 Nokuti ini ndinoziva kuti Jehovha mukuru, uye Ishe wedu ari pamusoro pevamwari vose.
\v 6 Zvese Jehovha zvaanoda anozviita, kumatenga nepanyika, mumakungwa neudziku hwose.
\v 7 Anokwidza mhute zhinji kumugumo wenyika; anoitira mvura mheni; anobudisa mhepo pamatura ake.
\v 8 Iye wakarova matangwe eEgipita, kubva kumunhu kusvika kumhuka.
\v 9 Wakatuma zviratidzo nezvishamiso mukati mako, iwe Egipita, pamusoro paFarao nepamusoro pevaranda vake vose.
\v 10 Iye wakarova marudzi mazhinji, nekuuraya madzimambo ane simba:
\v 11 Sihoni mambo weVaAmori, naOgi mambo weBhashani, neushe hwese hweKenani.
\v 12 Ndokupa nyika yavo \add ive\add* nhaka, nhaka yaIsraeri rudzi rwake.
\v 13 Jehovha, zita renyu riripo nekusingaperi; Jehovha, kurangarirwa kwenyu kuri kuzera nezera.
\v 14 Nokuti Jehovha achatonga vanhu vake; uye achazvidemba pamusoro pevaranda vake.
\p
\v 15 Zvifananidzo zvevahedheni isirivha negoridhe, basa remaoko evanhu.
\v 16 Zvine miromo, asi hazvitauri; meso zvinawo, asi hazvioni.
\v 17 Zvine nzeve, asi hazvinzwi; nemweya haupo pamuromo wazvo.
\v 18 Vanozviita vanofanana nazvo; wose anovimba nazvo.
\v 19 Iwe imba yaIsraeri, rumbidza Jehovha; iwe imba yaAroni, rumbidza Jehovha;
\v 20 iwe imba yaRevhi, rumbidza Jehovha; imwi vanotya Jehovha, rumbidzai Jehovha.
\v 21 Ngaarumbidzwe Jehovha ari paZiyoni, iye agere paJerusarema. Hareruya!