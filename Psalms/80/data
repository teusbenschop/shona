\c 80
\s Mwari ngaarwire muzambiringa wake
\d Kumutungamiriri wokuimba; nomuimbirwo weShoshanimi Eduti. Pisarema raAsafi.
\p
\v 1 Teererai nenzeve, Mufudzi waIsraeri, iyemi munotungamirira Josefa seboka rezvipfuwo; imwi mugere pakati pamakerubhi, penyai!
\v 2 Mutsai simba renyu pamberi paEfuremu naBhenjamini naManase, muuye kuzotirwira.
\p
\v 3 Tidzosereizve, Mwari; penyesai chiso chenyu, isu tiponeswe.
\p
\v 4 Jehovha, Mwari wehondo, muchatsamwira munyengetero wavanhu venyu kusvikira rinhiko?
\v 5 Makavadyisa zvokudya zvemisodzi, nokuvamwisa misodzi yakawanda kwazvo.
\v 6 Makatiita chinhu chinoitirwa nharo navatigere navo; vavengi vedu vanotiseka pakati pavo.
\p
\v 7 Tidzosereizve, Mwari wehondo; penyesai chiso chenyu, isu tiponeswe.
\p
\v 8 Makanotora muzambiringa paEgipita; makadzinga vahedheni, mukausima.
\v 9 Makaugadzirira, ukabata kwazvo, ukazadza nyika.
\v 10 Makomo akafukidzwa nomumvuri wawo, nemisidhari yaMwari namatavi awo.
\v 11 Wakatandisa matavi awo kusvikira pagungwa, namashizha awo kusvikira kuRwizi.
\v 12 Makaputsireiko mhanda dzawo, kuti vese vanopfuura nenzira vautanhe?
\v 13 Nguruve yomudondo inouparadza, mhuka dzesango dzinoudya.
\p
\v 14 Dodzokai henyu, Mwari wehondo: Tarirai muri kudenga, muone, muve nehanya nomuzambiringa uyu.
\v 15 Muchengete chakasimwa noruoko rwenyu rworudyi, nomwanakomana, wamakazvirerera.
\v 16 Wapiswa nomoto, watemwa; vanopera nokutuka kwechiso chenyu.
\v 17 Ruoko rwenyu ngaruve pamusoro pomunhu woruoko rwenyu rworudyi, pamusoro pomwanakomana womunhu, wamakazvirerera.
\v 18 Ipapo hatingazobvi kwamuri; tiraramisei isu, tigodana zita renyu.
\p
\v 19 Tidzosereizve, Jehovha Mwari wehondo; penyesai chiso chenyu, isu tiponeswe.
