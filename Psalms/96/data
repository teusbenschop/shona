\c 96
\s Jehovha ndiMambo
\p
\v 1 Imbirai Jehovha rwiyo rutsva; imbirai Jehovha, pasi pose.
\v 2 Imbirai Jehovha; rumbidzai zita rake; paridzai ruponeso rwake kubva pazuva kusvika pazuva.
\v 3 Rondedzerai kubwinya kwake pakati pevahedheni, zvishamiso zvake pakati pevanhu vose.
\v 4 Nokuti Jehovha mukuru, uye anofanira kurumbidzwa zvikuru; iye anotyisa pamusoro pavamwari vose.
\v 5 Nokuti vamwari vese vendudzi zvifananidzo; asi Jehovha wakaita matenga.
\v 6 Rukudzo nekubwinya zviri pamberi pake; simba nekunaka zviri muimba yake tsvene.
\v 7 Ipai kuna Jehovha, imwi mazera emarudzi, ipai kuna Jehovha rumbidzo nesimba.
\p
\v 8 Ipai kuna Jehovha rukudzo rwezita rake; unzai chipo, mupinde pavazhe dzake.
\v 9 Namatai Jehovha mukunaka kweutsvene; mudedere pamberi pake, pasi pose.
\v 10 Itiyi pakati pevahedheni: Jehovha anotonga; nenyika ichasimbiswa, isazungunuswa; achatonga vanhu mukururama kukuru.
\p
\v 11 Matenga ngaafare, nenyika ngaifarisise; gungwa ngaritinhire nekuzara kwaro.
\v 12 Sango ngarifare, nezvese zviri mariri; ipapo miti yose yedondo ichaimba nemufaro.
\v 13 Pamberi paJehovha, nokuti anouya, nokuti anouya kuzotonga pasi; achatonga nyika nekururama, nevanhu nekutendeka kwake.