\c 16
\s Rudo rwaDhavhidhi kuna Jehovha
\d Rwiyo Mikitami rwaDhavhidhi
\p
\v 1 Ndichengetei, Mwari, nekuti ndinovimba nemi.
\v 2 Ndakati kuna Jehovha, Ndimi Ishe wangu; Kunze kwenyu handine chinhu chakanaka.
\v 3 Kana vari vatsvene, vari panyika, Ndivo vakaisvonaka vandinofarira zvikuru.
\v 4 Kuchema kuchawanzwa kwavanovigira mumwe mwari zvipo; Zvipiriso zvavo zvinodururwa zveropa handingazvidururi, Namazita avo handingaarevi nemiromo yangu.
\v 5 Jehovha ndiye mugove wenhaka yangu nowomukombe wangu; Munochengeta mugove wangu.
\v 6 Rwonzi rwokuyera rwakandiyerera nzvimbo dzakanaka; Zvirokwazvo, nhaka yangu yakaisvonaka.
\v 7 Ndicharumbidza Jehovha akandipa mano, Zvirokwazvo, itsvo dzangu dzinondidzidzisa panguva dzousiku.
\v 8 Ndakaisa Jehovha pamberi pangu nguva dzose; Zvaari kurudyi rwangu, handingazununguswi.
\v 9 Naizvozvo moyo wangu unofara, kukudzwa kwangu kunofarisisa; Nyama yanguvo ichagara yakachengetwa.
\v 10 Nekuti hamungasiyi mweya wangu muSheori; Hamungatenderi mutsvene wenyu kuti aone kuora.
\v 11 Mundiratidza nzira youpenyu; Mufaro wakazara uri pamberi pangu; Paruoko rwenyu rworudyi panezvinofadza nokusingaperi.
