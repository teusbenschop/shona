\c 16
\s Jehovha mugove wangu
\d Mikitami yaDhavhidhi.
\p
\v 1 Ndichengetedzei, Mwari, nokuti ndinovimba nemwi.
\v 2 Ndakati kuna Jehovha: Ndimwi Ishe wangu; kunaka kwangu hakusviki kwamuri.
\v 3 \add Asi\add* kuvatsvene vari panyika, nevanachangamire; mufaro wangu wose uri mavari.
\v 4 Kusuruvara kwavo kuchapamhidzirwa kwevanomhanyira umwe \add mwari\add*; handingapi zvipo zvavo zvezvinwiwa zveropa, nemazita avo handingaabati pamiromo yangu.
\v 5 Jehovha mugove wenhaka yangu newemukombe wangu; imwi munotsigira mugove wangu.
\v 6 Rwonzi rwekupima rwakawira kwandiri panzvimbo dzinofadza, hongu, nhaka yakaisvonaka ndeyangu.
\v 7 Ndicharumbidza Jehovha wakandipa zano; nepausiku itsvo dzangu dzinondirairira.
\v 8 Ndakaisa Jehovha pamberi pangu rinhi narinhi; nokuti ari kurudyi rwangu, handingazununguswi.
\v 9 Naizvozvo moyo wangu unofara, nerukudzo rwangu rwunopembera, hongu, nyama yangu ichagara yakachengeteka.
\v 10 Nokuti hamungasii mweya wangu mugehena; hamungapi mutsvene wenyu kuti aone kuora.
\v 11 Muchandizivisa nzira yeupenyu; kuzara kwekupembera kuri pakuvapo kwenyu, kuruoko rwenyu rwerudyi kune mafaro nekusingaperi.