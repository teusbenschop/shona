\c 113
\s Jehovha, Mubatsiri mukuru wavaduku, ngaarumbidzwe
\p
\v 1 Hareruya! Rumbidzai, imwi varanda vaJehovha, Rumbidzai zita raJehovha.
\v 2 Zita raJehovha ngarikudzwe Kubva panguva ino kusvikira pakusingaperi.
\v 3 Kubva pakubuda kwezuva kusvikira pakuvira kwaro Zita raJehovha rinofanira kurumbidzwa.
\v 4 Jehovha uri kumusoro kwavahedheni vose, Nokubwinya kwake kumusoro kokudenga-denga.
\v 5 Ndianiko akafanana naJehovha Mwari wedu, Iye anogara kumusoro,
\v 6 Iye anozvidukupisa kuti aone Zviri kudenga napasi?
\v 7 Anosimudza murombo abve muguruva, anomumutsa abve padurunhuru;
\v 8 Kuti amugarise pamwechete namachinda, Iwo machinda avanhu vake.
\v 9 Anogarisa mukadzi asingabereki mumba,ave mai vanofara navana. Hareruya
