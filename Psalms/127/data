\c 127
\s Kunze kwaJehovha hapana chingaitwa
\d Rwiyo rworwendo; rwaSoromoni.
\p
\v 1 Kana Jehovha asingavaki imba, Vavaki vayo vanobata pasina; Kana Jehovha asingachengeti guta, Murindi anorindira pasina.
\v 2 Hazvina maturo kuti mumuke mangwanani nokunonoka kundovata, Nokudya zvokudya zvamakatamburira; nekuti anopa vadikamwi vake izvozvo vavete.
\v 3 Tarirai, vana inhaka inobva kuna Jehovha; Chibereko chechizvaro ndiwo mubayiro waanopa.
\v 4 Semiseve muruoko rwemhare, Ndizvo zvakaita vana voujaya.
\v 5 Unomufaro iye murume anegoba rizere navo; Havanganyadziswi, Kana vachitaurirana navavengi vavo pasuo.
