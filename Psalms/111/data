\c 111
\s Vanhu ngavarumbidze Jehovha nokuda kwezvese zvaakaita
\p
\v 1 Hareruya! Ndichavonga Jehovha nomoyo wangu wese, parangano yavakarurama, napaungano.
\v 2 Mabasa aJehovha makuru, anocherechedzwa navese vanowafarira.
\v 3 Basa rake rinoratidza kukudzwa noumambo; kururama kwake kunogara nokusingaperi.
\v 4 Mabasa ake, anoshamisa, wakaaita chiyeudziro; Jehovha anenyasha netsitsi.
\v 5 Akapa zvokudya vanomutya; acharangarira sungano yake nokusingaperi.
\v 6 Akaratidza vanhu vake simba ramabasa ake, zvaakavapa nhaka yavahedheni.
\v 7 Mabasa amaoko ake izvokwadi nokururamisira; mirairo yake yese yakasimba.
\v 8 Yakasimbiswa nokusingaperi-peri, yakaitwa nezvokwadi nokururama.
\v 9 Akatumira vanhu vake rudzikunuro; akaraira sungano yake nokusingaperi; zita rake idzvene rinotyisa.
\v 10 Kutya Jehovha ndiko kutanga kouchenjeri; vese vanozviita vanomurangariro wakanaka; kurumbidzwa kwake kunogara nokusingaperi.
