\c 83
\s Munyengetero kuti Mwari arwire vanhu vake
\d Rwiyo, Pisarema raAsafi.
\p
\v 1 Haiwa Jehovha, regai kuramba munyerere; regai kuramba musingatauri, musanyarara Mwari.
\v 2 Nokuti tarirai, vavengi venyu vanoita bope; vanokuvengai vakasimudza misoro yavo.
\p
\v 3 Vanofunga mano kuti vanyengere vanhu venyu, vanorangana pamusoro pavakavanzwa nemi.
\v 4 Vakati: Uyai, tivaparadze, varege kuzova rudzi; kuti zita raIsraeri rirege kuzorangarirwa.
\v 5 Nokuti vakarangana nomoyo mumwe; vanoita sungano kuzorwa nemi.
\v 6 Matende aEdhomu naVaIshimaeri, Moabhu navaHagari;
\v 7 Gebhari, naAmoni, naAmareki; Firisitia pamwe chete navagere Tire;
\v 8 Asiriyawo wakasangana navo; vakabatsira vana vaRoti.
\p
\v 9 Muvaitire sezvamakaitira Midhiani; naSisera, naJabhini, paRwizi Kishoni.
\v 10 Ivo vakaparadzwa paEndori; vakava mupfudze wapasi.
\v 11 Itai vakuru vavo saOrebhi naZeebhi; zvirokwazvo machinda avo ese saZebha naZarimuna.
\v 12 Ivo vakati: Ngatizvitorere ugaro hwaMwari huve hwedu.
\v 13 Mwari wangu, muvaite seguruva rinondeyeswa nemhepo; samakoto anodzingwa nemhepo.
\v 14 Somoto unopisa dondo, somurazvo womoto unopisa makomo.
\v 15 Muvateverere saizvozvo nedutu renyu remhepo, muvavhunduse nechamupupuri chenyu.
\v 16 Fukidzai zviso zvavo nokunyadziswa; kuti vatsvake zita renyu, Jehovha.
\v 17 Ngavanyadziswe, vavhunduswe nokusingaperi; zvirokwazvo, ngavanyadziswe vafe.
\v 18 Vazive kuti imwi mega, imwi munezita rinonzi Jehovha, ndimi Wekumusoro-soro kumusoro kwepasi pese.
