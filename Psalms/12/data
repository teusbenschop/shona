\c 12
\s Munyengetero wekukumbira rubatsiro kuna Mwari
\d Kumutungamiriri wekuimba; neSheminiti. Pisarema raDhavhidhi.
\p
\v 1 Ponesai, Jehovha, nokuti anoda Mwari woguma; nokuti vakatendeka vonyangarika pakati pevana vevanhu.
\v 2 Vanotaura zvisina maturo, umwe neumwe newekwake; muromo weunyengeri; vanotaura nemoyo miviri.
\v 3 Jehovha achagura miromo yose inonyengera, rurimi rwunotaura zvinhu zvikuru;
\v 4 ivo vakati: Tichakunda nerurimi rwedu; miromo yedu ndeyedu; ndiani ari ishe pamusoro pedu?
\v 5 Nekuda kwekupambiwa kwevarombo, nekuda kwekugomera kwevanoshaiwa, ikozvino ndava kumuka, ndizvo zvinoreva Jehovha; ndicha\add mu\add*isa pakachengetedzeka anomufemerekera.
\p
\v 6 Mashoko aJehovha mashoko akachena, sirivha yakaedzwa mumvuto yepanyika, yakanatswa kanomwe.
\v 7 Imwi Jehovha, muchavarinda, muchavachengetedza pazera iri nekusingaperi.
\v 8 Vakaipa vanofamba-famba pamativi ese, apo zvisina maturo zvichikudzwa pakati pevanakomana vevanhu.