\c 140
\s Dhavhidhi anonyengetera kuti arwirwe pavavengi vake
\d Kumutungamiriri wekuimba. Pisarema raDhavhidhi.
\p
\v 1 Ndinunurei, Jehovha, kubva pamunhu wakaipa; ndichengetedzei kubva pamurume ane hasha zhinji.
\v 2 Ivo, vanoronga zvakaipa mumoyo; zuva rese vanounganira dzihondo.
\v 3 Vakarodza rurimi rwavo senyoka; uturu hwechiva huri pasi pemiromo yavo. Sera.
\p
\v 4 Ndichengetedzei, Jehovha, kubva pamaoko ewakaipa; ndidzivirirei kubva pamurume ane hasha zhinji, vanoronga kuwisa tsoka dzangu.
\v 5 Vanozvikudza vakandivanzira musungo uye mabote; vakatandira mumbure parutivi rwenzira; vakanditeyera ugombe. Sera.
\p
\v 6 Ndakati kuna Jehovha: Imwi muri Mwari wangu. Isai nzeve, Jehovha, painzwi remikumbiro yangu.
\v 7 Jehovha, Ishe, simba reruponeso rwangu, makafukidza musoro wangu pazuva rezvombo.
\v 8 Regai kupa, Jehovha, zvishuwo zvewakaipa; regai kubudiririsa zano rake rakaipa; \add zvimwe\add* vazvikudze. Sera.
\p
\v 9 \add Kana uri\add* musoro wevanondikomba, kutambudza kwemiromo yavo ngakuvafukidze.
\v 10 Mazimbe anopfuta ngaawire pamusoro pavo; ngaavawisira mumoto, mumakomba akadzika, kuti vasamuka.
\v 11 Munhu werurimi \add rwakaipa\add* haangasimbiswi panyika; munhu ane hasha, zvakaipa zvichamuvhima kuve kusundwa kukuru.
\p
\v 12 Ndinoziva kuti Jehovha achashanda mhosva yevanotambudzika, \add ne\add*kururamisira vashaiwi.
\v 13 Zvirokwazvo, vakarurama vacharumbidza zita renyu; vakatwasanuka vachagara pamberi penyu.