\c 56
\s Kuvimba naMwari
\d Kumutungamiri wekuimba; neJonati-Eremi-Rekokimi. Mikitami yaDhavhidhi, VaFirisitia pavakamutora muGati.
\p
\v 1 Ndinzwirei tsitsi, Mwari, nokuti munhu anondimedza; zuva rose achirwa anondimanikidza.
\v 2 Vavengi vangu vano\add ndi\add*medza zuva rose; nokuti vanondirwisa nekuzvikudza vazhinji.
\p
\v 3 Zuva randinotya, ini ndichavimba nemwi.
\v 4 Muna Mwari ndicharumbidza shoko rake; muna Mwari ndinovimba, handingatyi. Nyama ingandiitei?
\p
\v 5 Zuva rese vanoshonyorora mashoko angu; mifungo yavo yose inondirwisa nezvakaipa.
\v 6 Vanoungana, vanovanda, vanochenjerera nhanho dzangu, kana vachirindira mweya wangu.
\v 7 Vachapukunyuka nezvakaipa here? Mukutsamwa wisirai vanhu pasi, Mwari.
\p
\v 8 Makaverenga kudzungaira kwangu; imwi isai misodzi yangu muhombodo yenyu; haimo murugwaro rwenyu here?
\v 9 Ipapo vavengi vangu vachadzokera shure nezuva randinodana. Ndinoziva izvi kuti Mwari ari kwandiri.
\v 10 Muna Mwari ndicharumbidza shoko; muna Jehovha ndicharumbidza shoko.
\v 11 Muna Mwari ndinovimba; handingatyi; munhu angandiitei?
\p
\v 12 Mhiko dzangu dziri pamusoro pangu, Mwari; ndichadzosa rumbidzo huru kwamuri.
\v 13 Nokuti makanunura mweya wangu kubva parufu, hongu, tsoka dzangu pakugumburwa; kuti ndifambe pamberi paMwari muchiedza chevapenyu.