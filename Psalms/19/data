\c 19
\s Mabasa aMwari nemirairo yake
\d Kumutungamiriri wekuimba. Pisarema raDhavhidhi.
\p
\v 1 Matenga anorondedzera kubwinya kwaMwari; uye muchadenga munoparidza basa remaoko ake.
\v 2 Zuva rinodururira nhauro kuzuva, neusiku hunoratidza ruzivo kuusiku.
\v 3 Hapana nhauro uye hapana mashoko inzwi razvo parisina kunzwikwa.
\v 4 Rwonzi rwazvo rwakabudira panyika yose, nemashoko azvo kumugumo wenyika. Wakamisira zuva tende mazviri.
\v 5 Uye iro rakaita sechikomba chinobuda mukamuri macho; rinofara semhare kumhanya \add pa\add*nzira.
\v 6 Kubuda kwaro kunobva pamugumo wematenga, nekupoteredza kwaro kusvika kumigumo yaro; uye hakuna chakavanzirwa kupisa kwaro.
\p
\v 7 Murau waJehovha wakaperera, unoshandura mweya; chipupuro chaJehovha ichokwadi, chinochenjedza asina mano.
\v 8 Zvimiso zvaJehovha zvakarurama, zvinofadza moyo; murairo waJehovha wakachena, unovhenekera maziso.
\v 9 Kutya Jehovha kwakachena, kunogara nekusingaperi; mitongo yaJehovha ichokwadi, yakarurama zvakazara.
\v 10 Zvinoshuvika kupfuura goridhe, hongu, kupfuura goridhe zhinji rakaisvonaka; zvinotapirawo kupfuura uchi, nemusvi wemazinga euchi.
\v 11 Uye muranda wenyu anonyeverwa nazvo; pakuzvichengeta pane mubairo mukuru.
\v 12 Ndiani anganzwisisa zvitadzo? Ndichenesei \add pamhosva\add* pane zvakavanda.
\v 13 Chengetai muranda wenyu kubva pakuzvikudzawo; ngavarege kutonga pamusoro pangu. Ipapo ndichava wakakwana ndive wakachena pachitadzo chikuru.
\p
\v 14 Mashoko emuromo wangu nemurangariro wemoyo wangu ngazvigamuchirike pamberi penyu, Jehovha, dombo rangu nemudzikunuri wangu.