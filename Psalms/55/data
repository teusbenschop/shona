\c 55
\s Dhavhidhi anochema pakutambudzika kwake
\d Kumutungamiriri wekuimba; nemitengeranwa. Masikiri. \add Pisarema\add* raDhavhidhi.
\p
\v 1 Ipai nzeve, Mwari, kumunyengetero wangu, uye musazvivanza pamukumbiro wangu.
\v 2 Teererai kwandiri, uye ndipindurei. Ndinodzungaira mukuchema kwangu, ndinoita rukunga;
\v 3 nekuda kweinzwi remuvengi, nekuda kwemanikidzo yewakaipa; nokuti vakandiwisira zvakaipa, uye vanondivenga nehasha.
\v 4 Moyo wangu unorwadziswa kwazvo mukati mangu; uye magarudzo erufu akandiwira.
\v 5 Kuvhunduka nekubvunda zvakandisvikira; uye kutya kukuru kwakandifukidza.
\v 6 Zvino ndakati: Dai ndaiva nemapapiro senjiva! Ndaibhururukira kure, ndikanozorora.
\v 7 Tarirai, ndaitizira kure ndikanogara murenje. Sera.
\v 8 Ndaikurumidza kupukunyuka kwangu kubva pamhepo inovhuvhuta, kubva padutu guru remhepo.
\p
\v 9 Paradzai, Ishe, paradzanisai rurimi rwavo, nokuti ndakaona manikidzo negakava muguta.
\v 10 Masikati neusiku vanoripoteredza pamasvingo aro; uye uipi nedambudziko zviri pakati paro.
\v 11 Uipi huri mukati maro; uye manikidzo neunyengeri hazvibvi mumugwagwa waro.
\v 12 Nokuti haasi muvengi wakandishora; dai zvakadaro ndaizvitakura; haasi anondivenga anozvikudza pamusoro pangu; kana zvakadaro ndaimuvanda.
\v 13 Asi ndiwe, munhu wakaenzana neni, shamwari yangu nemuzikanwi wangu.
\v 14 Tairairana zvinotapira tiri pamwe chete; takaenda muimba yaMwari muchaunga.
\p
\v 15 Rufu ngaruvanyangire; ngavaburukire kugehena vari vapenyu; nokuti zvakaipa zviri munzvimbo dzavo dzekugara, mukati mavo.
\v 16 Kana ndiri ini, ndichadana kuna Mwari; uye Jehovha achandiponesa.
\v 17 Madekwani nemangwanani nemasikati ndichagunun'una ndichiungudza; uye achanzwa inzwi rangu.
\v 18 Wakanunura mweya wangu murugare kubva pahondo yekundirwisa; nokuti vaiva pavazhinji vanondipikisa.
\v 19 Mwari achanzwa, achavatambudza, iye agere kare. Sera. Nokuti havana shanduko zhinji, naizvozvo havatyi Mwari.
\v 20 Wakatandavadza maoko ake kurwisa vane rugare naye; wakasvibisa sungano yake.
\v 21 Muromo wake waitedza seruomba, izvo moyo wake ihondo; mashoko ake aiva akanyorova kupfuura mafuta, asi iwo minondo yakavhomorwa.
\p
\v 22 Kanda mutoro wako pamusoro paJehovha, uye iye achakutsigira; haabvumi rinhi narinhi kuti wakarurama azungunuswe.
\v 23 Asi imwi, Mwari, muchavaburusira kugomba rekuparadzwa; vanhu veropa neunyengeri havangararami hafu yemazuva avo. Asi ini ndichavimba nemwi.