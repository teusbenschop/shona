\c 32
\s Mufaro wemunhu wakakanganwirwa zvivi zvake
\d \add Pisarema\add* raDhavhidhi. Masikiri.
\p
\v 1 Wakaropafadzwa uyo chitadzo chake chakakanganwirwa, chivi chake chakafukidzirwa.
\v 2 Wakaropafadzwa munhu Jehovha waasingaverengeri chakaipa, uye pasina kunyengera pamweya wake.
\p
\v 3 Pandakanyarara, mapfupa angu akakwegura nekuvovora kwangu zuva rese.
\v 4 Nokuti masikati neusiku ruoko rwangu rwairema pamusoro pangu; unyoro hwangu hwakashandurwa hukava kuoma kwechirimo. Sera.
\p
\v 5 Ndakakuzivisai chivi changu, uye kuipa kwangu handina kuvanza; ndakati: Ndichareurura maererano nezvitadzo zvangu kuna Jehovha; uye imwi makakanganwira kuipa kwechivi changu. Sera.
\p
\v 6 Nekuda kweizvi umwe neumwe anotya Mwari ngaanyengetere kwamuri panguva ya\add mu\add*nowanikwa; zvirokwazvo mufashame redzimvura zhinji hadzisvikiri kwaari.
\v 7 Imwi muri nzvimbo yangu yekuvanda; muchandichengeta pakutambudzika; muchandikomberedza nenziyo dzekununura. Sera.
\p
\v 8 Ndichakuraira nekukudzidzisa munzira yauchafamba nayo; ndichapa zano; ziso rangu riri pamusoro pako.
\v 9 Regai kuva sebhiza, senyurusi zvisina kunzwisisa; muromo waro kubatwa nemakashu nematomu, zvimwe riswedere kwauri.
\p
\v 10 Matambudziko ewakaipa akawanda; asi anovimba naJehovha, tsitsi dzichamukomba.
\v 11 Farai muna Jehovha, mupembere, imwi vakarurama; pururudzai, imwi mese vakarurama pamoyo.