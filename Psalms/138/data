\c 138
\s Kuvonga Jehovha
\d \add Pisarema\add* raDhavhidhi.
\p
\v 1 Ndichakuvongai nemoyo wangu wose; ndichakuimbirai rumbidzo pamberi pevamwari.
\v 2 Ndichanamata \add ndakatarira\add* kutembere yenyu tsvene, nekurumbidza zita renyu nekuda kweunyoro hwenyu uye nekuda kwekutendeka kwenyu; nokuti makakurisa shoko renyu pamusoro pezita renyu rose.
\v 3 Pazuva randakadana makandipindura, makandisimbisa \add ne\add*simba pamweya wangu.
\p
\v 4 Madzimambo ese enyika achakurumbidzai, Jehovha, nokuti vakanzwa mashoko emuromo wenyu.
\v 5 Hongu, vachaimba nezvenzira dzaJehovha; nokuti kurumbidzwa kwaJehovha kukuru.
\v 6 Nokuti Jehovha wakakwirira, zvakadaro anoona wakaderera; asi anozvikudza anomuziva ari kure.
\p
\v 7 Pandinofamba pakati pedambudziko, muchandiraramisa; munotuma ruoko rwenyu kurwisa hasha dzevavengi vangu, uye ruoko rwenyu rwerudyi rwuchandiponesa.
\v 8 Jehovha achakwanisira \add zviri\add* maererano neni. Tsitsi dzenyu, Jehovha, \add dzinogara\add* kusvika rinhi narinhi. Musasiya mabasa emaoko enyu.