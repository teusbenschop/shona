\c 141
\s Munyengetero wekukumbira kuchengetedzwa
\d Pisarema raDhavhidhi.
\p
\v 1 Jehovha, ndinochema kwamuri; kurumidzai kwandiri; ipai nzeve kuinzwi rangu kana ndichidana kwamuri.
\v 2 Munyengetero wangu ngaumiswe sezvipfungaidzo zvinonhuhwira pamberi penyu, kusimudza maoko kwangu \add se\add*chipo chemadekwani.
\v 3 Jehovha, isirai muromo wangu murindi; chengetai mukova wemiromo yangu.
\v 4 Regai kurerekesa moyo wangu kuchinhu chakaipa, kuti ndiite zviito mune zvakaipa pamwe nevanhu vanoita zvakashata, uye ndirege kudya zvezvinonaka zvavo.
\p
\v 5 Wakarurama ngaandirove \add mu\add*tsitsi uye anditsiure; ave mafuta pamusoro wangu; musoro wangu haungarambi; nokuti zvakadaro nemunyengetero wangu uchava pamatambudziko avo.
\p
\v 6 Vatongi vavo vakapotserwa kumacheto kwedombo; zvino vachanzwa mashoko angu nokuti anofadza.
\v 7 Mapfupa edu akaparadzirwa pamuromo weguva seanopamura nekutsemura muvhu.
\p
\v 8 Asi meso angu ari kwamuri, Jehovha, Ishe; ndinovimba nemwi; regai kudurura mweya wangu.
\v 9 Ndichengetei pamusungo \add wa\add*vakanditeyera, nepavugombe hwevaiti vezvakaipa.
\v 10 Vakaipa ngavawire mumimbure yavo pamwe, kusvika ini ndapfuura.