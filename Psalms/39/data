\c 39
\s Munyengetero pakutambudzika
\d Kumutungamiriri wekuimba, kuna Jedhutuni. Pisarema raDhavhidhi.
\p
\v 1 Ndakati: Ndichachenjerera nzira dzangu, kuti ndirege kutadza nerurimi rwangu; ndichachengeta muromo wangu netomu, kana wakaipa achipo pamberi pangu.
\v 2 Ndaiva mbeveve \add ne\add*kunyarara, ndakanyararira zvakanaka; uye kutambudzika kwangu kwakamutswa.
\v 3 Moyo wangu waipisa mukati mangu; mukurangarira kwangu moto wakapfuta; ndakataura nerurimi rwangu:
\v 4 Jehovha, ndizivisei mugumo wangu, uye chiyero chemazuva angu kuti chakadii; kuti ndizive kuti ndinopfuura zvakadii.
\v 5 Tarirai, makaita mazuva angu ave upamhi hwechanza; nezera rangu sechinhu pasina pamberi penyu; zvirokwazvo, munhu umwe neumwe pakumira kwake haana maturo zvachose. Sera.
\v 6 Zvirokwazvo, munhu umwe neumwe anofamba-famba semumvuri; zvirokwazvo, vanoshungurudzika pasina; anounganidza, asi haazivi kuti ndiani achazvivuta.
\p
\v 7 Uye zvino, Ishe, ndakarindirei? Tariro yangu iri mamuri.
\v 8 Ndinunurei pakudarika kwangu kose; regai kundiita chiseko chebenzi.
\v 9 Ndaiva ndiri mbeveve, handina kushamisa muromo wangu; nokuti ndimwi makaita.
\v 10 Bvisai shamhu yenyu kwandiri; ini ndapedzwa nehasha dzeruoko rwenyu.
\v 11 \add Pa\add*munoraira munhu nekutsiura nekuda kwechitadzo, munoita kunaka kwake kunyunguduke sechipfukuto; zvirokwazvo munhu umwe neumwe haasi chinhu. Sera.
\p
\v 12 Inzwai munyengetero wangu, Jehovha; uye ipai nzeve kukuchema kwangu; regai kunyarara pamisodzi yangu; nokuti ndiri mweni kwamuri, mutorwa, semadzibaba angu ose.
\v 13 Regai kunditarisa, kuti ndibukire, ndisati ndabva, uye ndive ndisi\add si\add*po.