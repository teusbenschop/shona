\c 95
\s Jehovha ngaakudzwe ateererwe navanhu
\p
\v 1 Uyai, tiimbire Jehovha; ngatipururudzei dombo rokuponeswa kwedu.
\v 2 Ngatisvike pamberi pake tichivonga, ngatimupururudzirei namapisarema.
\p
\v 3 Nokuti Jehovha ndiMwari mukuru, Mambo mukuru anokunda vamwari vese.
\v 4 Nzvimbo dzakadzika dzapasi dziri muruoko rwake; misoro yamakomo ndeyakewo.
\v 5 Gungwa nderake, ndiye akariita; maoko ake akaumba nyika yakaoma.
\p
\v 6 Uyai, tinamate tikotamire pasi; ngatifugame pamberi paJehovha Muiti wedu.
\v 7 Nokuti ndiye Mwari wedu, isu tiri vanhu vanofudzwa naye, namakwai oruoko rwake.
\p Nhasi dai muchinzwa henyu inzwi rake!
\v 8 Regai kuomesa moyo yenyu sapaMeribha, sapazuva reMasa murenje.
\v 9 Panguva yandakaidzwa namadzibaba enyu, vakandiidza, vakaona zvandakaita.
\v 10 Ndakange ndine shungu pamusoro porudzi urwo makore makumi mana, ndikati: Ndivanhu vakarasi ika pamoyo yavo, havana kuziva nzira dzangu.
\v 11 Saka ndakapika pakutsamwa kwangu, ndikati: Havangazopindi pazororo rangu.
