\c 61
\s Dhavhidhi anovimba naMwari pakutambudzika kwake
\d Kumutungamiriri wokuimba; nomutengeramwa. Pisarema raDhavhidhi.
\p
\v 1 Inzwai kuchema kwangu, Mwari, teererai munyengetero wangu.
\p
\v 2 Ndichadana kwamuri ndiri pamugumo wapasi, kana moyo wangu waziya; ndiperekedzerei kudombo randisingasvikiri.
\v 3 Nokuti imwi makange muri utiziro hwangu, neshongwe yangu yakasimba kwandingatiza muvengi wangu.
\v 4 Ndichagara patende renyu nokusingaperi; ndichavanda munyasi mamapapiro enyu.
\v 5 Nokuti imwi Mwari makanzwa mhiko dzangu; makadzosa nhaka yavanotya zita renyu.
\v 6 Muchawedzera mazuva ohupenyu hwamambo; makore ake achaenzana naamarudzi mazhinji.
\v 7 Achagara pamberi paMwari nokusingaperi; mumugadzirire unyoro nechokwadi, kuti zvimuchengete.
\p
\v 8 Naizvozvo ndichaimbira zita renyu nziyo dzokurumbidza nokusingaperi, kuti ndiite mhiko dzangu zuva rimwe nerimwe.
