\c 61
\s Dhavhidhi anovimba naMwari pakutambudzika kwake
\d Kumutungamiriri wekuimba. Nemutengeranwa. \add Pisarema\add* raDhavhidhi.
\p
\v 1 Inzwai, Mwari, kuchema kwangu; teererai kumunyengetero wangu.
\p
\v 2 Ndichadana kwamuri ndiri pamugumo wepanyika, kana moyo wangu wopera; nditungamirirei kudombo rakakwirira kundidarika.
\v 3 Nokuti manga muri utiziro hwangu, shongwe yakasimba kubva pamuvengi.
\v 4 Ndichagara mutende renyu rinhi narinhi; ndichatizira kunzvimbo yokuvanda yemapapiro enyu. Sera.
\v 5 Nokuti imwi Mwari, makanzwa mhiko dzangu; maka\add ndi\add*pa nhaka yeavo vanotya zita renyu.
\v 6 Muchawedzera mazuva pamazuva amambo; makore ake achava sezera nezera.
\v 7 Achagara pamberi paMwari rinhi narinhi; mugadze ngoni nechokwadi \add kuti\add* zvimuchengete.
\p
\v 8 Naizvozvo ndichaimbira zita renyu rumbidzo kusvika rinhi narinhi, kuti ndizadzise mhiko dzangu zuva \add ne\add*zuva.