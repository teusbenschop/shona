\c 15
\s Munhu angagara mutende raJehovha?
\d Pisarema raDhavhidhi.
\p
\v 1 Jehovha, ndiani achagara mutende renyu? Ndiani angagara pagomo renyu dzvene?
\v 2 Uyo anofamba asina mhosva, uye anoita zvakarurama, uye anotaura chokwadi mumoyo make.
\v 3 Iye asingatauri makuhwa nerurimi rwake, asingaitiri shamwari yake zvakaipa, uye asingasimudziri kutuka kune wekwake.
\v 4 Wakarashwa anomhurwa pameso ake, asi anoremekedza vanotya Jehovha; anopikira zvinokuvadza, asi haashanduki.
\v 5 Asingapi mari yake nemubereko, uye asingagamuchiri fufuro pane asina mhosva. Anoita izvi haazungunuswi kusvika rinhi.