\c 15
\s Ndiani angagara mutende raJehovha?
\p
\v 1 Jehovha, ndianiko angatsaukira mutende renyu? Ndianiko angagara pagomo renyu dzvene?
\v 2 Uyo, anofamba asina mhosva, anoita zvakarurama, anotaura chokwadi mumoyo make.
\v 3 Iye asina makuhwa parurimi rwake, asingaitiri shamwari yake zvakaipa, asingatuki waagere naye.
\v 4 Munhu akashata unorambwa naye; asi anokudza vanotya Jehovha. Iye anoti kana achinge apika, haangazoshanduri shoko rake, kunyange zvikava zvakaipa kwaari.
\v 5 Iye asingarevi mhindu pamari yake, kana kugamuchira chipo pamusoro pausina mhosva. Munhu anoita zvinhu izvozvi haangatongozununguswi.
