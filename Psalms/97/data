\c 97
\s Ukuru hwaJehovha Mambo
\p
\v 1 Jehovha anotonga; nyika ngaifare; zviwi zvizhinji ngazvipembere.
\v 2 Makore nerima zvinomukomberedza; kururama nemutongo ugaro hwechigaro chake cheushe.
\v 3 Moto unotungamira pamberi pake, uye unopisa vavengi vake mativi ose.
\v 4 Mheni dzake dzakavheneka nyika; pasi pakaona ndokudedera.
\v 5 Makomo akanyunguduka senamo pamberi paJehovha, pamberi paShe wepasi pose.
\v 6 Matenga anodudzira kururama kwake; nevanhu vose vanoona kubwinya kwake.
\v 7 Vanonyara vose vanoshumira mifananidzo yakavezwa, vanozvikudza nezvimwari; mushumirei imwi mose vamwari.
\p
\v 8 Ziyoni rakanzwa ndokufara, nevakunda vaJudha vakapembera, nekuda kwemitongo yenyu, Jehovha.
\v 9 Nokuti imwi Jehovha, makakwirira pamusoro penyika yose; makakwiridzwa kwazvo pamusoro pevamwari vose.
\p
\v 10 Imwi vanoda Jehovha, vengai zvakaipa; anochengetedza mweya yevatsvene vake; avanunure muruoko rwevakaipa.
\v 11 Chiedza chinodzvarirwa wakarurama, nemufaro vane moyo yakarurama.
\v 12 Farai muna Jehovha, imwi vakarurama, uye vongai pakurangarira utsvene hwake.