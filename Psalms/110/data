\c 110
\s Umambo neupristi hwaMesiasi
\d Pisarema raDhavhidhi.
\p
\v 1 Jehovha wakati kuna Ishe wangu: Gara kurudyi rwangu, kusvika ndaita vavengi vako chitsiko chetsoka dzako.
\v 2 Jehovha achatuma tsvimbo yesimba rako kubva paZiyoni, \add achiti\add*: Tonga pakati pevavengi vako.
\v 3 Vanhu vako vachada kwazvo pazuva resimba rako, mukunaka kukuru kweutsvene; kubva muchizvaro chemangwanani \add kunouya\add* kwauri dova reujaya hwako.
\v 4 Jehovha wakapika, uye haangazvidembi: Iwe uri mupristi kusvika rinhi narinhi, zvichienderana nerudzi rwaMerikizedheki.
\v 5 Ishe parudyi rwako achaparadza madzimambo pazuva rekutsamwa kwake.
\v 6 Iye achatonga pakati pevahedheni, achazadza nezvitunha; achaparadza musoro pamusoro penyika huru.
\v 7 Achanwa parukova panzira; naizvozvo achasimudza musoro.