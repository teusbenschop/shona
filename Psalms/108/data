\c 108
\s Munyengetero wekukumbira kubatsirwa kukunda
\d Rwiyo. Pisarema raDhavhidhi.
\p
\v 1 Moyo wangu wakasimba, Mwari; ndichaimba, zvirokwazvo ndichaimba rumbidzo, hongu rukudzo rwangu!
\p
\v 2 Muka iwe mutengeranwa nembira; ndichamuka mangwanani.
\v 3 Ndichakuvongai pakati pemarudzi, Jehovha; uye ndichakuimbirai rumbidzo pakati pevahedheni.
\v 4 Nokuti tsitsi dzenyu ihuru kumusoro kwematenga; nechokwadi chenyu chinosvika kumakore.
\v 5 Kudzwai, kumusoro kwematenga, Mwari, nekubwinya kwenyu pamusoro penyika yose.
\v 6 Kuti vadikanwi venyu vanunurwe; ponesai \add ne\add*ruoko rwenyu rwerudyi, mugotipindura.
\p
\v 7 Mwari wakataura muutsvene hwake; ndichafara; ndichaganhura Shekemu, uye ndichayera mupata weSukoti.
\v 8 Giriyadhi nderangu, Manase ndeyangu; Efuremuwo isimba remusoro wangu; Judha mupi wangu wemurau.
\v 9 Moabhu ndiwo mudziyo wangu wekushambira; pamusoro peEdhomu ndichakandira shangu yangu; pamusoro peFirisitia ndichadanidzira nekukunda.
\p
\v 10 Ndiani anondipinza muguta rakasimba? Ndiani achanditungamirira muEdhomu?
\v 11 Hamuna kutirasira here, Mwari; uye hamubudi, Mwari, nehondo dzedu?
\v 12 Ipai rubatsiro kwatiri kubva padambudziko; nokuti ruponeso rwemunhu harwuna maturo.
\v 13 Muna Mwari tichaita neumhare; nokuti iye achatsikira vadzivisi vedu pasi.