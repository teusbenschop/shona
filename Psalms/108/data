\c 108
\s Mwari Mubatsiri wedu ngaarumbidzwe
\d Rwiyo, Pisarema raDhavhidhi.
\p
\v 1 moyo wangu wakasimba, Mwari; Ndichaimba, zvirokwazvo, ndichaimba nziyo dzokurumbidza, nomweya wangu wose.
\v 2 Muka iwe mutengeramwa nembira; Ini ndimene ndichamuka mangwanani.
\v 3 Ndichakuvongai Jehovha, pakati pendudzi dzavanhu; Ndichakuimbirai nziyo dzokurumbidza pakati pavahedheni.
\v 4 nekuti ngoni dzenyu ihuru kumusoro kokudenga-denga, Uye zvokwadi yenyu inosvikira kudenga rose.
\v 5 imwi mukudzwe Mwari, kumusoro kokudenga-denga; Kurumbidzwa kwenyu ngakuve kumusoro kwapasi pose.
\v 6 Kuti vadikamwi venyu varwirwe, Tiponesei noruoko rwenyu rworudyi, mutipindure.
\v 7 Mwari akataura pautsvene hwake, achiti, Ndichafara kwazvo; Ndichaganhura Shekemu, ndichayera mupata weSukoti.
\v 8 Giriyadhi ndeyangu naManase ndeyangu; Efuremuwo inhaviro yomusoro wangu; Judha ndiyo tsvimbo yangu youshe.
\v 9 Moabhu ndiwo mudziyo wangu wokushambidzira; Pamusoro peEdhomu ndipo pandichakandira shangu yangu; Ndichapururudza nokuda kwaFirisitia.
\v 10 Ndianiko achandiisa muguta rakakombwa namasvingo? Ndianiko achandiperekedza ndiende Edhomu?
\v 11 Hamuna kutirasha here, Mwari? Hamubudi Mwari, nehondo dzedu.
\v 12 Tibatsirei pamudzivisi wedu; nekuti kubatsira kwavanhu hakuna maturo.
\v 13 MunaMwari tichaita noumhare; nekuti ndiye achatsika vadzivisi vedu pasi.
