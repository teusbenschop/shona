\c 66
\s Kurumbidza Mwari nekumuvonga
\d Kumutungamiriri wekuimba. Rwiyo. Pisarema.
\p
\v 1 Pururudzai kuna Mwari, imwi nyika yose.
\v 2 Imbirai kubwinya kwezita rake; muite rukudzo rwake rwuve nekubwinya.
\v 3 Itii kuna Mwari: Mabasa enyu anotyisa sei! Kubudikidza neukuru hwesimba renyu vavengi venyu vachazviisa pasi penyu neunyengeri.
\v 4 Nyika yose ichakushumirai, uye ichakuimbirai; vachaimba zita renyu. Sera.
\p
\v 5 Uyai muone mabasa aMwari; anotyisa pakuita kuvana vevanhu.
\v 6 Anoshandura gungwa kuva nyika yakaoma; vakayambuka rwizi netsoka. Ipapo takafara maari.
\v 7 Anotonga nesimba rake rinhi narinhi; meso ake anorinda marudzi; vapanduki ngavarege kuzvikudza. Sera.
\p
\v 8 Vongai Mwari wedu, marudzi, uye munzwise inzwi rerumbidzo yake.
\v 9 Iye wakaisa mweya wedu muupenyu, uye asina kubvuma kuti tsoka yedu itedzemuke.
\v 10 Nokuti makatiedza, Mwari; makatinatsa sekunatswa kwesirivha.
\v 11 Makatipinza mumumbure; makaisa dambudziko pazviuno zvedu.
\v 12 Makatasvisa munhu pamusoro pemisoro wedu; takapinda nemumoto nemumvura; asi makatibudisira kunzvimbo ine zvakawanda.
\p
\v 13 Ndichapinda mumba menyu nezvipo zvinopiswa; ndichakuripirai mhiko dzangu;
\v 14 miromo yangu dzayakareva, uye muromo wangu dzawakataura ndiri mudambudziko.
\v 15 Ndichapa kwamuri zvibairo zvinopiswa zvezvakakora, nezvipfungaidzo zvinonhuhwira zvemakondohwe; ndichapa nzombe pamwe nedzimbudzi. Sera.
\p
\v 16 Uyai munzwe, imwi mese munotya Mwari, zvino ndicharondedzera zvaakaitira mweya wangu.
\v 17 Ndakachema kwaari \add ne\add*muromo wangu, zvino akakudzwa pasi perurimi rwangu.
\v 18 Kana ndaitarisa uipi mumoyo mangu, Ishe haazaindinzwa.
\v 19 Zvirokwazvo Mwari wakanzwa; wakateerera kuinzwi remunyengetero wangu.
\p
\v 20 Ngaavongwe Mwari, iye asina kutsausa munyengetero wangu, kana tsitsi yake kubva kwandiri.