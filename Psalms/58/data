\c 58
\s Kukumbira kuti vakaipa vaparadzwe
\d Kumutungamiriri wekuimba. Aritasheti. Mikitani yaDhavhidhi.
\p
\v 1 Zvirokwazvo munotaura zvakarurama here, imwi vatongi? Munotonga zvakarurama here, imwi vanakomana vevanhu?
\v 2 Hongu, mumoyo munoita zvakaipa; munoyerera manikidzo yemaoko enyu panyika.
\v 3 Vakaipa vakava vatorwa kubva muchibereko; vanotsauka kubva muchizvaro, vachitaura nhema.
\v 4 Uturu hwavo hwakafanana neuturu hwenyoka; vakafanana nechiva chisinganzwi, chinodzivira nzeve yacho,
\v 5 chisingateereri inzwi revazevezeri, mukwezvi nyanzvi yeukwezvi.
\p
\v 6 Mwari, vhunai mazino avo mumuromo mavo; Jehovha, gurai mazino pashaya yeshumbahono diki.
\v 7 Ngavanyunguduke semvura inoyerera; kana achishumba \add gangauta kufura\add* miseve yake, ngaive seyakagurika.
\v 8 Sehozhwa inonyunguduka ngavafambe; \add se\add*gavamwedzi remukadzi ngavasaona zuva.
\v 9 Hari dzenyu dzisati dzanzwa huni dzeminzwa, acha\add va\add*peperesa semuchamupupuri sevapenyu sehasha.
\p
\v 10 Wakarurama achafara paachaona tsivo; achashambidza tsoka dzake muropa rewakaipa.
\v 11 Kuti munhu ati: Zvirokwazvo kune mubairo wewakarurama; zvirokwazvo ndiMwari anotonga panyika.