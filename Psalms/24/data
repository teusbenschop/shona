\c 24
\s Jehovha weumambo
\d Pisarema raDhavhidhi.
\p
\v 1 Nyika ndeyaJehovha, nekuzara kwayo, nyika nevagere mairi.
\v 2 Nokuti iye wakaiteya pamusoro pemakungwa, nekuisimbisa pamusoro penzizi.
\v 3 Ndiani achakwira mugomo raJehovha? Kana ndiani achamira panzvimbo yake tsvene?
\v 4 Uyo ane maoko akachena nemoyo wakashambidzika; asingasimudziri moyo wake kune zvisina maturo, neasingapiki mukunyengera.
\v 5 Iye achagamuchira maropafadzo kubva kuna Jehovha, nekururamiswa kubva kuna Mwari weruponeso rwake.
\v 6 Urwu rudzi rweavo vanomutsvaka, vanotsvaka chiso chenyu, \add iye\add* Jakove. Sera.
\p
\v 7 Simudzai misoro yenyu, imwi masuwo; uye simudzwai, imwi magonhi arinhi narinhi; kuti kupinde mambo wekubwinya.
\v 8 Ndiani uyu mambo wekubwinya? Jehovha ane simba neumhare, Jehovha ane umhare pahondo.
\v 9 Simudzai misoro yenyu imwi masuwo; hongu simukai imwi magonhi arinhi narinhi; kuti kupinde mambo wekubwinya.
\v 10 Ndiani uyu mambo wekubwinya? Jehovha wehondo, ndiye mambo wekubwinya. Sera.