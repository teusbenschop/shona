\c 77
\s Kusimbiswa kunobva pakurangarira mabasa akare aMwari
\d Kumutungamiriri wokuimba; nomutoo waJedhutuni. Pisarema raAsafi.
\p
\v 1 Ndichadana kuna Mwari nenzwi rangu; kuna iye Mwari nenzwi rangu, acharerekera nzeve yake kwandiri.
\v 2 Pazuva rokutambudzika kwangu ndakatsvaka Ishe; ruoko rwangu rwakange rwakatandavadzwa usiku, ndisingaregi; Mweya wangu wakaramba kunyaradzwa.
\v 3 Ndinorangarira Mwari, ndokushaiwa mufaro; ndinofungisisa, mweya wangu ndokuziya.
\p
\v 4 Hamutenderi meso angu kutsinzina; ndinotambudzika, handigoni kutaura.
\v 5 Ndakarangarira mazuva ekare, makore enguva dzakare-kare.
\v 6 Ndinozviyeudzira kuimba kwangu pakati pousiku; ndinotaurirana nomoyo wangu; mweya wangu wakanzvera kwazvo.
\p
\v 7 Ko Ishe angarasi a nokusingaperi? Haachazonzwiri tsitsi here?
\v 8 Ko tsitsi dzake dzaenda chose nokusingaperi here? Chipikirwa chake chakakona nokusingaperi here?
\v 9 Ko Mwari akanganwa kuva nenyasha? Apfigira tsitsi dzake nyoro pakutsamwa kwake here?
\p
\v 10 Ipapo ndakati: Ndihwo utera hwangu, asi ndicharangarira makore oruoko rworudyi rweWekumusoro-soro.
\v 11 Ndichareva zvakaitwa naJehovha; nokuti ndicharangarira zvishamiso zvenyu zvakare.
\v 12 Ndichafungisawo basa renyu rese, nokurangarira zvamakaita.
\v 13 Nzira yenyu, Mwari, iri panzvimbo tsvene; ndianiko mwari mukuru, akafanana naiye Mwari?
\v 14 Ndimi Mwari anoita zvishamiso; makaratidza simba renyu pakati pavanhu.
\v 15 Makadzikunura vanhu venyu noruoko rwenyu, ivo vanakomana vaJakove naJosefa.
\p
\v 16 Mvura zhinji yakakuonai, Mwari; mvura zhinji yakakuonai, ikatya; pakadzika pakabvunda.
\v 17 Makore akadurura mvura; denga rese rakabudisa inzwi; miseve yenyu yakafamba-famba kwese.
\v 18 Inzwi rokutinhira kwenyu rakange riri muchamupupuri; mheni dzakavhenekera nyika; pasi pakabvunda nokuzununguka.
\v 19 Kufamba kwenyu kwakange kuri mugungwa, nenzira dzenyu mumvura zhinji-zhinji, makwara enyu akange asingazikamwi.
\v 20 Makafambisa vanhu venyu seboka ramakwai, noruoko rwaMozisi norwaAroni.
