\c 77
\s Kusimbiswa kunobva pakurangarira mabasa ekare aMwari
\d Kumutungamiriri wekuimba. NeJedhutuni. Pisarema raAsafi.
\p
\v 1 Inzwi rangu riri kuna Mwari, uye ndinochema; inzwi rangu riri kuna Mwari, iye ndokupa nzeve kwandiri.
\v 2 Pazuva rekutambudzika kwangu ndakatsvaka Ishe. Ruoko rwangu rwaiva rwakatandavadzwa usiku, uye harwuna kuneta; mweya wangu wakaramba kunyaradzwa.
\v 3 Ndinorangarira Mwari, uye ndakavovora; ndinofungisisa, uye mweya wangu wakaziya. Sera.
\p
\v 4 Makabata meso angu kuti asarara; ndakatambudzika, uye handina kutaura.
\v 5 Ndakarangarira mazuva ekare, makore ekare-kare.
\v 6 Ndinozviyeudzira kuimba kwangu pausiku; ndinotaurirana nemoyo wangu; nemweya wangu wakanzvera.
\p
\v 7 Ishe angarasa zvachose here? Uye haangavizve netsitsi zvekare here?
\v 8 Rudo rweunyoro hwake hwaguma nekusingaperi here? Chivimbiso chapera kubva kuzera kusvika kuzera here?
\v 9 Mwari wakanganwa kuva nenyasha here? Wakapfigira tsitsi dzake nekutsamwa here? Sera.
\p
\v 10 Zvino ndakati: Uhwu utera hwangu, makore eruoko rwangu rwerudyi rweWekumusoro-soro.
\v 11 Ndicharangarira mabasa aJehovha; zvirokwazvo, ndicharangarira zvishamiso zvenyu zvekare.
\v 12 Ndichafungisisawo zvebasa renyu rose, uye ndinotaura zvezviito zvenyu.
\v 13 Mwari, nzira yenyu iri panzvimbo tsvene. Ndiani mwari mukuru saMwari?
\v 14 Imwi muri Mwari anoita chishamiso; makazivisa simba renyu pakati pemarudzi.
\v 15 Makadzikunura vanhu venyu neruoko \add rwenyu\add*, vanakomana vaJakove naJosefa. Sera.
\p
\v 16 Mvura zhinji yakakuonai, Mwari; mvura zhinji yakakuonai; yakatya; udziku ukuruwo hwakadedera.
\v 17 Makore akadurura mvura; matenga akabudisa ruzha; miseve yenyuwo yakaenda uko neuko.
\v 18 Inzwi remutinhiro wenyu riri muchamupupuri; mheni dzakavheneka nyika; pasi pakabvunda nekuzununguka.
\v 19 Nzira yenyu iri mugungwa, negwara renyu riri mumvura zhinji zhinji, nenhanho dzenyu dzaiva dzisingazikanwi.
\v 20 Makatungamirira vanhu venyu seboka remakwai neruoko rwaMozisi naAroni.