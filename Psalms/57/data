\c 57
\s Munyengetero wekukumbira kununurwa
\d Kumutungamiriri wekuimba. Aritasheti. Mikitani yaDhavhidhi. Pakutiza kwake Sauro pabako.
\p
\v 1 Ndinzwirei tsitsi, Mwari, ndinzwirei tsitsi; nokuti mweya wangu unovimba nemwi; uye ndichatizira kumumvuri wemapapiro enyu, kusvika mharadzo dzapfuura.
\v 2 Ndichachema kuna Mwari Wekumusoro-soro, kuna Mwari anondizadzisira.
\v 3 Achatuma ari kumatenga, ndokundiponesa, anonyomba anondimedza. Sera. Mwari achatuma tsitsi dzake nechokwadi chake.
\p
\v 4 Mweya wangu uri pakati peshumba; ndinorara pakati pevanopfuta, vanakomana vevanhu, mazino avo mapfumo nemiseve, uye rurimi rwavo munondo unopinza.
\v 5 Ivai makakwirira kumusoro kwekumatenga, Mwari; kubwinya kwenyu ngakuve pamusoro penyika yose.
\v 6 Vakagadzirira tsoka dzangu mumbure; mweya wangu wakakotama; vakachera gomba pamberi pangu; vakawira mukati maro. Sera.
\p
\v 7 Moyo wangu wakasimba, Mwari, moyo wangu wakasimba; ndichaimba, zvirokwazvo, ndichaimba ndipe rumbidzo.
\v 8 Muka iwe, rukudzo rwangu; muka iwe, mutengeranwa nembira! Ndichamuka mangwanani.
\v 9 Ndichakurumbidzai pakati pevanhu, Ishe. Ndichaimba kwamuri pakati pevahedheni.
\v 10 Nokuti tsitsi dzenyu ihuru kusvika kumatenga, nekutendeka kwenyu kusvika kumakore.
\v 11 Ivai makakwirira kumusoro kwekumatenga, Mwari; kubwinya kwenyu ngakuve pamusoro penyika yose.