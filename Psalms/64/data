\c 64
\s Munyengetero wekukumbira kudzivirirwa pavavengi
\d Kumutungamiriri wekuimba. Pisarema raDhavhidhi.
\p
\v 1 Inzwai inzwi rangu, Mwari, pachichemo changu; chengetedzai upenyu hwangu pakutya muvengi.
\v 2 Ndivanzei pazano rakavanda revakaipa, pabope revaiti vezvakaipa,
\v 3 vakarodza rurimi rwavo semunondo, vakashumba museve wavo, \add iro\add* shoko rinovava,
\v 4 kufura wakarurama vari panzvimbo dzakavanda; kamwe kamwe vanomufura, uye vasingatyi.
\v 5 Vanozvisimbisa \add pa\add*nyaya yakaipa; vanorondedzera zvekuteya misungo pakavanda; vanoti: Ndiani angaiona?
\v 6 Vanotsvakisisa zvitadzo; \add vanoti\add*: Tagadzirira nezano rakavanzwa neunyengeri; mufungo wemunhu wechemukati pamwe nemoyo zvakadzika.
\p
\v 7 Asi Mwari achavafura \add ne\add*museve; mavanga avo achakurumidza.
\v 8 Zvino vanogumbusa rurimi rwavo pamusoro pavo; vese vanovaona vachatiza.
\v 9 Zvino vanhu vese vachatya; uye vachaparidza basa raMwari; uye kuita kwake vachicherekedza.
\v 10 Wakarurama achafara muna Jehovha, uye achavimba naye; uye vese vakarurama pamoyo vachazvikudza.