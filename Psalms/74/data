\c 74
\s Kukumbira kuti Mwari abatsire vanhu vake
\d Masikiri\x + Map. 32.0\x* yaAsafi.
\p
\v 1 Mwari, sei maka\add ti\add*rasa nekusingaperi? Hasha dzenyu dzinopfungairi\add rei\add* makwai emafuro enyu?
\v 2 Rangarirai ungano yenyu \add ya\add*makatenga kare, tsvimbo yenhaka yenyu \add ya\add*makadzikunura; gomo iri reZiyoni makagara mariri.
\v 3 Simudzirai tsoka dzenyu kukuparadza kukuru kunoenderera, zvese zvakaipa vavengi zvavakaita panzvimbo tsvene.
\p
\v 4 Vavengi venyu vakaomba pakati penzvimbo dzenyu dzekuungana; vakamisa zviratidzo zvavo kuva zviratidzo.
\v 5 \add Munhu\add* anozikanwa seanosimudza masanhu musango remiti.
\v 6 Asi ikozvino vanoputsa zvakafomborwa zvayo pamwe nedimuro nedzinyundo.
\v 7 Vakapa imba yenyu tsvene kumoto; zvakasvibisa nzvimbo yekugara yezita renyu kusvika muvhu.
\v 8 Vakati mumoyo wavo: Ngativatsikirire pamwe chete; vakapisa nzvimbo dzose dzekuungana dzaMwari panyika.
\p
\v 9 Hationi zviratidzo zvedu; hapachina muporofita; uye pakati pedu hapana anoziva \add kuti\add* kusvika rinhi.
\v 10 Mwari, kusvika rinhi mudzivisi achishora? Muvengi achazvidza zita renyu nekusingaperi here?
\v 11 Munodzoserei ruoko rwenyu, irwo ruoko rwenyu rwerudyi? \add Rwu\add*bvisei kubva mukati mechipfuva chenyu.
\p
\v 12 Zvakadaro Mwari ndiMambo wangu kubva kare, anoita ruponeso rukuru pakati penyika.
\v 13 Ndimwi makapamura gungwa nesimba renyu; makaputsa misoro yemabukanana mumvura.
\v 14 Ndimwi makaputsanya misoro yeRevhiyatani*; mukamupa kuva zvekudya zvevanhu murenje.
\v 15 Ndimwi makapamura zvitubu nerukova; ndimwi makaomesa nzizi dzenguva dzose.
\v 16 Zuva nderenyu, neusiku ndehwenyu; ndimwi makagadzira chiedza nezuva.
\v 17 Ndimwi makamisa miganhu yose yepanyika; zhizha nechando makazviumba.
\p
\v 18 Rangarirai ichi; muvengi wakazvidza Jehovha; uye rudzi benzi rwakanyomba zita renyu.
\v 19 Regai kupa mweya wenjiva yenyu kumhuka; musakanganwa chaunga chevatambudziki venyu nekusingaperi.
\v 20 Cherekedzai sungano; nokuti nzvimbo dzine rima dzepanyika dzizere neugaro hwemanikidzo.
\v 21 Anomanikidzwa ngaarege kudzoka achinyara; murombo nemushaiwi ngavarumbidze zita renyu.
\p
\v 22 Mukai, Mwari, mumiririre nyaya yenyu; murangarire kuzvidzwa kwenyu kubva kubenzi zuva rose.
\v 23 Regai kukanganwa inzwi revavengi venyu; ruzha rwevanokumukirai rwunokwira nguva nenguva.