\c 147
\s Rumbidzai Jehovha nekuti ngoni dzake dzinoonekwa pose-pose
\p
\v 1 Hareruya. nekuti zvakanaka kuti Mwari wedu aimbirwe nziyo dzokurumbidza; Zvinofadza, uye kurumbidza kwakafanira.
\v 2 Jehovha anovaka Jerusaremu; Anounganidza vakadzingwa vaIsiraeri.
\v 3 Anoporesa vane moyo yakaputsika, Anosunga mavanga avo.
\v 4 Anotara kuwanda kwenyeredzi; Anodzipa dzose mazita adzo.
\v 5 Ishe wedu mukuru, anesimba guru; Njere dzake hadziperi.
\v 6 Jehovha anobatsira vanyoro;
\v 7 Imbirai Jehovha muchimuvonga, Imbirai Mwari wedu nziyo dzokurumbidza nembira;
\v 8 Iye anofukidza denga namakore, Anogadzirira pasi mvura, Anomeresa uswa pamakomo.
\v 9 Anopa zvipfuwo zvokudya zvazvo, Navana vamakunguvo, anochema.
\v 10 Haafadzwi nesimba rebhiza; Haafariri makumbo omurume.
\v 11 Jehovha anofara navanomutya, Navanotarira ngoni dzake.
\v 12 Rumbidza Jehovha, iwe Jerusaremu; Rumbidza Mwari wako, iwe Ziyoni.
\v 13 nekuti wakasimbisa mazariro amasuwo ako; Akaropafadza vana vako mukati mako.
\v 14 Anoisa rugare panyika yako; Anokugutisa nezviyo zvakaisvonaka.
\v 15 Anotuma mirairo yake panyika; Shoko rake rinomhanya kwazvo.
\v 16 Anopa vanhu chando samakushe amakwai, anoparadzira chando samadota.
\v 17 Anokanda chimvuramabwe chake sezvimedu; Ndianiko angamira pachando chake?
\v 18 Anotuma shoko rake, ndokuzvinyausa; Anovhuvhutisa mhepo yake mvura ndokuyerera.
\v 19 Anozivisa Jakove shoko rake, Nalsiraeri mitemo yake nezvaakatonga.
\v 20 Haana kutongoitira rumwe rudzi saizvozvo; Kana zviri zvaakatonga, havana kuzviziva. Hareruya!
