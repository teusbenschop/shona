\c 147
\s Kurumbidza Jehovha Wemasimbaose
\p
\v 1 Hareruya; nokuti zvakanaka kuimbira Mwari wedu rumbidzo; nokuti zvinofadza, rumbidzo yakafanira.
\p
\v 2 Jehovha anovaka Jerusarema; anounganidza vakadzingwa vaIsraeri.
\v 3 Anoporesa vane moyo yakaputsika, uye anosunga mavanga avo.
\v 4 Anoverenga uwandu hwenyeredzi; anodzidana dzose nemazita.
\v 5 Ishe wedu mukuru, uye ndewe simba guru; kunzwisisa kwake hakuverengeki.
\v 6 Jehovha anosimudzira vanyoro, anoderedza vakaipa kusvika pavhu.
\p
\v 7 Imbirai Jehovha nekuvonga; imbirai Mwari wedu rumbidzo nembira.
\v 8 Iye anofukidza matenga nemakore; anogadzirira nyika mvura; anomeresa uswa \add pa\add*makomo.
\v 9 Anopa kuzvipfuwo zvekudya zvazvo, kumanyana emakunguvo anochema.
\v 10 Haafari nesimba rebhiza; haafadzwi nemakumbo emunhu.
\v 11 Jehovha anofadzwa nevanomutya, nevanomirira tsitsi dzake.
\p
\v 12 Rumbidza Jehovha, iwe Jerusarema; kudza Mwari wako, iwe Ziyoni.
\v 13 Nokuti wakasimbisa mazariro emasuwo ako; wakaropafadza vana vako mukati mako.
\v 14 Anoita rugare \add pa\add*muganhu wako; anokugutisa \add ne\add*mafuta egorosi.
\v 15 Anotuma chirevo chake \add pa\add*nyika; shoko rake rinomhanya kwazvo.
\v 16 Anopa magada echando semakushe emakwai; anoparadzira chando semadota.
\v 17 Anokanda chimvuramabwe chake semisuva; ndiani angamira pamberi pechando chake?
\v 18 Anotuma shoko rake ndokuzvinyausa; anovhuvhutisa mhepo yake, mvura zhinji ndokuyerera.
\v 19 Anozivisa mashoko ake kuna Jakove, zvimiso zvake nemitongo yake kuna Israeri.
\v 20 Haana kuitira rumwe rudzi saizvozvo; kana iri mitongo, havana kuiziva. Rumbidzai Jehovha!