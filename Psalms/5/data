\c 5
\s Dhavhidhi anokumbira kuti afambiswe zvakanaka pakati pavavengi vake
\d Kumutungamiriri wenziyo; nenyere. Pisarema raDhavhidhi.
\p
\v 1 Inzwai mashoko angu Jehovha, rangarirai kufunga komoyo wangu.
\v 2 Teererai inzwi rokuchema kwangu, imwi Mambo wangu naMwari wangu; nokuti ndinonyengetera kwamuri.
\v 3 Jehovha, muchanzwa inzwi rangu mangwanani; mangwanani ndichakurongedzerai munyengetero wangu, ndichirindira.
\v 4 Nokuti hamuzi Mwari anofarira zvakaipa, munhu, akashata, haangagari nemi.
\v 5 Munhu anozvikudza haangamiriri pamberi penyu; munovenga vese vanoita zvakaipa.
\v 6 Muchaparadza anoreva nhema; Jehovha anosema munhu anoteura ropa neanonyengera.
\v 7 Asi kana ndirini, ndichapinda mumba menyu nekuwanda kwevunyoro hwenyu, ndichanamata ndakaringira kutemberi yenyu tsvene ndichikutyai.
\v 8 Ndifambisei, Jehovha, mukururama kwenyu nekuda kwavavengi vangu; gadzirai nzira yenyu pamberi pangu.
\v 9 Nokuti hapana kutendeka pamiromo yavo; mukati mavo makashata-shata; huro dzavo guva rakashama; vanobata kumeso nerurimi rwavo.
\v 10 Muvapei, mhosva, Jehovha ngavawe namano avo; nokuti vakakumukirai.
\v 11 Asi vese vanovimba nemwi ngavafare, ngavadanidzire nomufaro nguva dzese, nokuti imwi munovadzitira; vese vanoda zita renyu ngavafare nemi.
\v 12 Nokuti mucharopafadza akarurama; imwi Jehovha, muchamukomberedza nenyasha senhovo.
