\c 5
\s Dhavhidhi anokumbira kuti afambiswe zvakanaka pakati pevavengi vake
\d Kumutungamiriri wekuimba; nenehiroti. Pisarema raDhavhidhi.
\p
\v 1 Ipai nzeve kumashoko angu, Jehovha, mucherekedze kuzvidya moyo kwangu.
\v 2 Teererai kuinzwi rekuchema kwangu, mambo wangu naMwari wangu; nokuti kwamuri ndinonyengetera.
\v 3 Muchanzwa inzwi rangu mangwanani, Jehovha; mangwanani ndichakurongedzerai \add munyengetero wangu\add*, ndichirindira.
\v 4 Nokuti hamusi Mwari anofara muzvakaipa; wakaipa haangagari nemwi.
\v 5 Vanozvikudza havangazvimisi pamberi pemeso enyu; munovenga vese vaiti vezvakaipa.
\v 6 Muchaparadza vanotaura nhema. Jehovha anosema munhu weropa neunyengeri.
\v 7 Asi kana ndiri ini, ndichapinda muimba yenyu mukuwanda kwengoni dzenyu; ndichashumira ndakananga kutembere yenyu tsvene mukukutyai.
\v 8 Nditungamirirei, Jehovha, mukururama kwenyu nekuda kwevavengi vangu; ruramisai nzira yenyu pamberi pangu.
\v 9 Nokuti hapana uchokwadi pamuromo wavo; mukati mavo uipi; huro yavo iguva rakashama; vanobata kumeso nerurimi rwavo.
\v 10 Muti vane mhosva, Mwari. Ngavawe nemano avo; muvarase nekuda kweuwandu hwezvitadzo zvavo, nokuti vakakumukirai.
\v 11 Asi ngavafare vese vanovimba nemwi; ngavadanidzire nguva dzose nemufaro, nokuti munovadzivirira; nevanoda zita renyu ngavafare mamuri.
\v 12 Nokuti imwi Jehovha mucharopafadza wakarurama; muchamukomberedza nenyasha senhovo huru.