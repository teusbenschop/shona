\c 43
\s Munyengetero wemunhu ari muutapwa
\p
\v 1 Nditongei Mwari, mureverere nyaya yangu parudzi rwusingatyi Mwari; ndinunurei pamunhu weunyengeri nekusakarurama.
\v 2 Nokuti imwi muri Mwari weutiziro hwangu; mandirasirei? Ndinofambirei ndichichema nekuda kwemanikidzo yemuvengi?
\v 3 Tumai chiedza chenyu nechokwadi chenyu; ngazvinditungamirire; ngazvindisvitse kugomo renyu dzvene, nekutabhenakeri dzenyu.
\v 4 Ipapo ndichaenda kuaritari yaMwari, kuna Mwari, mufaro wekufara kwangu. Hongu, ndichakurumbidzai nembira, Mwari, Mwari wangu.
\p
\v 5 Unokotamirei, mweya wangu? Uye unoshushikanirei mukati mangu? Tarira kuna Mwari; nokuti ndichazomupa kuvonga, ruponeso rukuru rwechiso changu, naMwari wangu.
