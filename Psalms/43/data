\c 43
\s Munyengetero wemunhu ari muutapwa
\p
\v 1 Nditongei Mwari\x + Map. 26.1.\x*, mureverere nyaya yangu parudzi rwusingatyi Mwari\x + 1 Sam. 24.15.\x*; ndinunurei pamunhu weunyengeri neusakarurama.
\v 2 Nokuti imwi muri Mwari weutiziro hwangu\x + Map. 31.4.\x*; mandirasirei\x + Map. 44.9.\x*? Ndinofambirei ndichichema nekuda kwemanikidzo yemuvengi\x + Map. 42.9.\x*?
\v 3 Tumai chiedza chenyu nechokwadi chenyu; ngazvinditungamirire; ngazvindisvitse kugomo renyu dzvene\x + Map. 2.6.\x*, nekutabhenakeri dzenyu\x + Map. 84.1.\x*.
\v 4 Ipapo ndichaenda kuaritari yaMwari, kuna Mwari, mufaro wekufara kwangu. Hongu, ndichakurumbidzai nembira, Mwari, Mwari wangu.
\p
\v 5 Unokotamirei, mweya wangu? Uye unoshushikanirei mukati mangu? Tarira kuna Mwari; nokuti ndichazomupa kuvonga, ruponeso rukuru rwechiso changu, naMwari wangu\x + Map. 42.5,11.\x*.