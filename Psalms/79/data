\c 79
\s Kukumbira Mwari kuti abatsire vanhu vake
\d Pisarema raAsafi.
\p
\v 1 Mwari, vahedheni vapinda panhaka yenyu; vakasvibisa tembere yenyu tsvene; Jerusarema vakariita rive mirwi.
\v 2 Zvitunha zvevaranda venyu vakapa shiri dzematenga kuva zvekudya, nyama yevatsvene venyu kuzvikara zvenyika.
\v 3 Vakateura ropa ravo semvura mativi ese paJerusarema; uye hapana kuva neanoviga.
\v 4 Tava chinyadzo kuvavakidzani vedu, chiseko nechizvidzwa kune vakatipoteredza.
\p
\v 5 Kusvika rinhi, Jehovha? Muchatsamwa nekusingaperi here? Godo renyu richapfuta semoto here?
\v 6 Dururai hasha dzenyu pamusoro pevahedheni vasingakuziviyi, nepamusoro peushe huzhinji husingadani zita renyu.
\v 7 Nokuti vakadya Jakove, neugaro hwake vakahuita dongo.
\v 8 Musarangarira zvivi zvekare kutirwisa; tsitsi dzenyu ngadzikurumidze kuuya pamberi pedu, nokuti takaneta kwazvo.
\v 9 Tibatsirei, Mwari weruponeso rwedu, nekuda kwekukudzwa kwezita renyu; uye tinunurei nekuripira zvivi zvedu nekuda kwezita renyu.
\v 10 Sei vahedheni vachiti: Mwari wavo aripi? Ngaazikanwe pakati pevahedheni pamberi pemeso edu, tsivo yeropa revaranda venyu rakateurwa.
\p
\v 11 Kugomera kwemusungwa ngakuuye pamberi penyu; zvichienderana neukuru hweruoko renyu muchengetedze vana verufu.
\v 12 Uye mutsivire vavakidzani vedu kanomwe pachipfuva chavo, kushora kwavo kwavakakushorai nako, Ishe.
\v 13 Naizvozvo isu, vanhu venyu, nemakwai emafuro enyu, tichakuvongai nekusingaperi; ticharondedzera kurumbidzwa kwenyu kuzera nezera.