\c 65
\s Dhavhidhi anorumbidza Mwari
\d Kumutungamiriri wokuimba. Pisarema Rwiyo rwaDhavhidhi.
\p
\v 1 Imwi Mwari munofanira kurumbidzwa paZiyoni; imwi munofanira kuitirwa mhiko.
\v 2 imwi vokunzwa munyengetero, Vanhu vose vanofanira kuuya kwamuri.
\v 3 Mashoko akaipa ondikunda; Kana kuri kudarika kwedu muchakudzima imi.
\v 4 Akaropafadzwa munhu wamunosanangura, wamunoswededza kwamuri, Kuti agare pavazhe dzenyu; Isu tichagutiswa nounaki bweimba yenyu, Iyo nzvimbo tsvene yetemberi yenyu.
\v 5 Mukururama kwenyu munotipindura nezvinhu zvinotyisa, imwi Mwari muponesi wedu; imwi chivimbo chamativi ose apasi, Navari kure pagungwa;
\v 6 Iye, anoteya makomo nesimba rake; Iye, akasungwa chiuno nesimba;
\v 7 Iye, unonyaradza kutinhira kwamakungwa, iko kutinhira kwamafungo awo, Nokupopota kwavanhu.
\v 8 Naivo vagere kumigumo vanotya zviratidzo zvenyu; Munofadza mabudiro amangwanani naamadeko.
\v 9 Munoshanyira pasi, munopadiridza, Munopafumisa kwazvo; Rwizi rwaMwari ruzere nemvura; Munovagadzirira zviyo, kana magadzira pasi saizvozvo.
\v 10 Munozadza mihoronga yapo kwazvo; Munoenzanisa mipanje yapo; Munopanyorovesa nemvura inopfunha; Munoropafadza zvinomera zvapo.
\v 11 Munoshongedza mwaka nekorona younaki bwenyu; Makwara enyu anodonha mafuta.
\v 12 Anodonha pamafuro erenje; Zvikomo zvinozvisunga nomufaro.
\v 13 Mafuro akafukidzwa namapoka ezvipfuwo; Uye mipatawo yakafukidzwa nezviyo; Zvinopururudza, zvichiimbawo.
