\c 65
\s Dhavhidhi anorumbidza Mwari
\d Kumutungamiriri wekuimba. Pisarema. Rwiyo rwaDhavhidhi.
\p
\v 1 Kumirira murunyararo irumbidzo kwamuri, Mwari, paZiyoni; uye mhiko dzichazadziswa mamuri.
\v 2 Munzwi wemunyengetero, nyama yose ichauya kwamuri.
\v 3 Zvinhu zveuipi zvandikunda; zvitadzo zvedu, imwi muchazviitira chiyananiso.
\v 4 Wakaropafadzwa \add wa\add*munosarudza uye \add wa\add*munoswededza kuti agare pavazhe dzenyu; tichagutiswa neunaku hweimba yenyu, tembere yenyu tsvene.
\v 5 Mukururama munotipindura zvinhu zvinotyisa, Mwari weruponeso rwedu, tariro yemigumo yose yenyika, neyevari kure negungwa.
\v 6 Anomisa makomo nekugwinya kwake, akasunga chiuno nesimba.
\v 7 Anonyaradza kutinhira kwemakungwa, iko kutinhira kwemafungu awo, nebope revanhu.
\v 8 Naivo vagere kumigumo vanotya zviratidzo zvenyu; munoimbisa mangwanani nemadekwani nemufaro.
\p
\v 9 Munoshanyira nyika nekuidiridza; munoifumisa zvikuru; rwizi rwaMwari ruzere nemvura; munovagadzirira zviyo, kana maigadzira saizvozvo.
\v 10 Munodiridza mihoronga yayo kwazvo; munoenzanisa mipanje yayo; munoinyorovesa nekupfunha; munoropafadza kumera zvayo.
\v 11 Munoshongedza mwaka nekorona yeunaku hwenyu; uye makwara enyu anodonha mafuta.
\v 12 Anodonhera pamafuro erenje; nezvikomo zvinozvisunga nemufaro.
\v 13 Mafuro akapfekedzwa mapoka ezvipfuwo; uye mipata yakafukidzwa nezviyo; zvinopururudza, uye zvinoimba.