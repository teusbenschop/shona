\c 129
\s Jehovha ngaarumbidzwe nokuti akarwira Israeri
\d Rwiyo rworwendo.
\p
\v 1 Vakanditambudza kazhinji kubva paudiki hwangu, Israeri ngaadaro zvino.
\v 2 Vakanditambudza kazhinji kubva paudiki hwangu; kunyange zvakadaro havana kundikunda.
\v 3 Varimi vakarima pamusana wangu; vakaita mihoronga yavo mirefu.
\v 4 Jehovha akarurama; akaguranya mabote avakaipa.
\p
\v 5 Ngavanyadziswe, vadzoserwe shure, ivo vese vanovenga Ziyoni.
\v 6 Ngavave souswa pamatenga eimba, hunooma husati hwakura.
\v 7 Mucheki haazadzi ruoko rwake nahwo, uye anosunga zvisote, fungatwa rake.
\v 8 Navanopfuura havangati, Jehovha ngaakuropafadzei; tinokuropafadzai nezita raJehovha.
