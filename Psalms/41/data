\c 41
\s Munyengetero pakurwara
\d Kumutungamiriri wokuimba. Pisarema raDhavhidhi.
\p
\v 1 Wakakomborerwa ane hanya navarombo Jehovha achamurwira nomusi wezvakaipa.
\v 2 Jehovha achamuchengeta nokumuraramisa, achakomborerwa panyika; hamungamuisi pakuda kwavavengi vake.
\v 3 Jehovha achapindura nhovo yourwere; munoshandura nhovo dzake dzese pakurwara kwake.
\p
\v 4 Ini ndakati: Jehovha, ndinzwirei tsitsi; poresai mweya wangu; nokuti ndakakutadzirai.
\v 5 Vavengi vangu vanotaura zvakaipa pamusoro pangu, vachiti: Uchagofa rinhiko, zita rake rirove?
\v 6 Kana umwe achiuya kuzondiona, anotaura zvisina maturo; moyo wake unozviunganidzira zvakaipa; kana obuda kumwe, anozviparidza.
\v 7 Vese, vanondivenga, vanoita zeve-zeve pamwe chete pamusoro pangu; vanorangana kundikuvadza.
\v 8 Chinhu chakaipa chakamunamatira ndizvo zvavanotaura; zvino zvaarara pasi, haachazomukizve.
\v 9 Haiwa, kunyange murume youshamwari hwangu, wandaivimba naye, aidya zvokudya zvangu, naiye andisimudzira chichitsinho chake.
\p
\v 10 Asi imwi Jehovha, ndinzwirei tsitsi, mundisimudzei, kuti ndivatsive.
\v 11 Ndinoziviswa nechinhu ichi kuti munofadzwa neni, nokuti muvengi wangu haandikundi.
\v 12 Kana ndirini munonditsigira pakururama kwangu, munondiisa pamberi penyu nokusingaperi.
\p
\v 13 Jehovha, Mwari waIsraeri, ngaavongwe, kubva pakusingaperi kusvikira pakusingaperi. Ameni, zvirokwazvo Ameni.
