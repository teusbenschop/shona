\c 63
\s Dhavhidhi anoshuva Jehovha
\d Pisarema raDhavhidhi, paaiva murenje raJudha.
\p
\v 1 Mwari, muri Mwari wangu, ndichakutsvakai mangwanani; mweya wangu unenyota kwamuri, nyama yangu inokushuvai, panyika yakaoma, yakasakara, isina mvura.
\v 2 Naizvozvo ndakatarira kwamuri panzvimbo tsvene, kuti ndione simba renyu nekubwinya kwenyu.
\v 3 Nokuti rudo rweunyoro hwenyu rwuri nani pane upenyu; miromo yangu ichakurumbidzai.
\v 4 Saizvozvo ndichakurumbidzai ndichiri mupenyu; ndichasimudza maoko angu muzita renyu.
\v 5 Mweya wangu uchaguta nezvinenge mafuta nezvakakora; uye muromo wangu ucharumbidza nemiromo inofadza.
\v 6 Kana ndichikurangarirai panhovo yangu, pazvirindo ndinokufungai.
\v 7 Nokuti manga muri rubatsiro rwangu, naizvozvo pamumvuri wemapapiro enyu ndichaimba ndifare.
\v 8 Mweya wangu unonamatira shure kwenyu; ruoko rwenyu rwerudyi rwunonditsigira.
\v 9 Asi avo, vanotsvaka mweya wangu kuparadza, vachaenda munzvimbo dzepasi dzenyika.
\v 10 Vachakumikidzwa kusimba remunondo; vachava mugove wemakava.
\v 11 Asi mambo achafara muna Mwari; umwe neumwe anopika naye achazvikudza; asi muromo wevanoreva nhema uchadzivirwa.