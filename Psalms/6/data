\c 6
\s Dhavhidhi anochema zvivi zvake
\d Kumutungamiriri wenziyo; nemitengeranwa, neShiminiti. Pisarema raDhavhidhi.
\p
\v 1 Jehovha, musanditsiura pakutsamwa kwenyu, musandiranga nehasha dzenyu.
\v 2 Ndinzwirei tsitsi, Jehovha, nokuti handina simba; ndiporesei, Jehovha, nokuti mapfupa angu anoshungurudzika.
\v 3 Nemweya wangu unoshungurudzika kwazvo. Asi imwi Jehovha, kusvika rinhi?
\v 4 Dzokai, Jehovha, nunurai mweya wangu; mundiponese nekuda kwetsitsi dzenyu.
\v 5 Nokuti parufu hapana kukurangarirai; muguva ndiani angakuvongai?
\v 6 Ndaneta nekugomera kwangu; usiku hwese ndinoshambirisa nhovo yangu; ndinonyorovedza mubhedha wangu nemisodzi yangu.
\v 7 Ziso rangu radyiwa nekuda kwedambudziko, rinosakara nekuda kwevadzivisi vangu vese.
\p
\v 8 Ibvai kwandiri imwi mese vaiti vezvakaipa. Nokuti Jehovha wakanzwa inzwi rekurira kwangu.
\v 9 Jehovha wakanzwa mukumbiro wangu; Jehovha achagamuchira munyengetero wangu.
\v 10 Vavengi vangu vese vachanyadzwa nekuvhunduswa kwazvo; vachadzoka, vachanyadziswa mukubwaira \add kweziso\add*.