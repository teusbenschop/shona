\c 82
\s Mwari ndiye mutongi mukuru
\d Pisarema raAsafi.
\p
\v 1 Mwari anomira paungano yemasimba; anotonga pakati pevamwari.
\p
\v 2 Kusvika rinhi muchitonga zvisina kururama, uye muchigamuchira chiso chevakaipa? Sera.
\v 3 Tongerai varombo nenherera; ruramisirai vanotambudzika nevanoshaiwa.
\v 4 Pukunyutsai murombo nemushaiwi, nunurai kubva muruoko rwevakaipa.
\v 5 Havazivi, havanzwisisi; vanofamba-famba murima; nheyo dzose dzenyika dzinozununguka.
\v 6 Ini ndakati: Muri vamwari, uye mose muri vanakomana veWekumusoro-soro.
\v 7 Asi muchafa semunhu, nekuwa seumwe wemachinda.
\p
\v 8 Mukai, Mwari, mutonge nyika; nokuti imwi, ndudzi dzose inhaka yenyu.
