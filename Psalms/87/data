\c 87
\s Mbiri yeJerusarema
\d Kuvanakomana vaKora. Pisarema, rwiyo.
\p
\v 1 Nheyo dzake dziri pamusoro pemakomo matsvene.
\v 2 Jehovha anoda masuwo eZiyoni kupfuura nzvimbo dzose dzekugara dzaJakove.
\v 3 Zvinhu zvinorumbidzwa zvinotaurwa pamusoro pako, guta raMwari! Sera.
\p
\v 4 Ndichataura Rahabhi neBhabhironi kune vanondiziva; tarirai, Firisitia, neTire, pamwe neItiyopiya, uyu wakazvarirwako.
\v 5 Zvino pamusoro peZiyoni zvichanzi: Murume uyu neuyo vakazvarirwa mariri; uye Wekumusoro-soro amene acharisimbisa.
\v 6 Jehovha achaverenga pakunyora kwake vanhu: Uyu wakazvarirwako. Sera.
\v 7 Vaimbi pamwe nevatambi, matsime angu ose ari mauri.
