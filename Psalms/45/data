\c 45
\s Rwiyo pamutambo waMambo Mukuru
\d Kumutungamiriri wekuimba; paShoshanimi. \add Pisarema\add* revanakomana vaKora. Masikiri. Rwiyo rwerudo ruzhinji.
\p
\v 1 Moyo wangu unotutuma nyaya yakanaka; ndinotaura zvinhu zvandakaitira mambo; rurimi rwangu ipeni yemunyori anokurumidza.
\p
\v 2 Imwi makanaka kupfuura vana vevanhu; nyasha yakadururirwa pamiromo yenyu; naizvozvo Mwari wakakuropafadzai nekusingaperi.
\v 3 Sungai munondo wenyu pachidya, Wemasimba, ukuru hwenyu neumambo hwenyu.
\v 4 Ne\add mu\add*umambo hwenyu, tasvai mubudirire, nekuda kwechokwadi neunyoro \add ne\add*kururama; neruoko rwenyu rwerudyi rwukudzidzisei zvinhu zvinotyisa.
\v 5 Miseve yenyu inopinza pamoyo yevavengi vamambo; marudzi achawa pasi penyu.
\v 6 Chigaro chenyu cheushe, Mwari, chiripo nekusingaperi-peri; tsvimbo yeushe hwenyu itsvimbo yekururama.
\v 7 Munoda kururama, uye munovenga kuipa; naizvozvo Mwari, Mwari wenyu, wakakuzodzai nemafuta emufaro kupfuura shamwari dzenyu.
\v 8 Nguvo dzenyu dzose imura nearosi \add ne\add*akasia, kubva pamizinda yenyanga dzenzou, pavakakufadzai nazvo.
\v 9 Vakunda vemadzimambo vari pakati pevanhukadzi venyu vanokudzwa; vahosi vamambo vamire paruoko rwerudyi rwako, vakapfeka goridhe reOfiri.
\p
\v 10 Teerera, mukunda, uye ona, uye rereka nzeve yako; kanganwawo vanhu vekwako, neimba yababa vako.
\v 11 Ipapo mambo achashuva kunaka kwako; nokuti ndiye Ishe wako; umukotamire.
\v 12 Nemukunda weTire, vafumi pakati pevanhu, vachakumbira chiso chako nechipo.
\v 13 Mukunda wamambo anobwinya kwese mukati; nguvo yake ndeyemabasa akarukwa egoridhe.
\v 14 Uchaperekwa kuna mambo akapfeka nguvo dzine mavara-mavara; mhandara, shamwari dzake dzinomutevera, vachaiswa kwamuri.
\v 15 Vachaperekwa nemafaro nekufarisisa; vachapinda mumuzinda wamambo.
\v 16 Panzvimbo yemadzibaba ako pachava nevana vako; achavagadza vave machinda panyika yose.
\v 17 Ndicharangaridza zita renyu pamazera ese; naizvozvo marudzi achakurumbidzai kusvika rinhi narinhi.