\c 25
\s Dhavhidhi anonyengetera kuti akangamwirwe nokuchengetwa
\d Pisarema raDhavhidhi.
\p
\v 1 Jehovha, ndinosimudzira moyo wangu kwamuri.
\v 2 Mwari wangu, ndinovimba nemi, Ngandirege kunyadziswa; Vavengi vangu ngavarege kundikunda.
\v 3 Zvirokwazvo, hapana munhu anokumirirai anganyadziswa; Vachanyadziswa ndivo vanonyengera pasina chinhu.
\v 4 Ndiratidzei nzira dzenyu, Jehovha; Ndidzidzisei nzira dzenyu.
\v 5 Ndiperekedzei muchokwadi yenyu, mundidzidzise; nekuti ndimi Mwari muponesi wangu; Ndinokutarirai zuva rose.
\v 6 Rangarirai, Jehovha, nyasha yenyu huru nounyoro bwenyu, nekuti zvaivapo kare nakare.
\v 7 Regai kurangarira zvivi zvohuduku hwangu, nokudarika kwangu; Mundirangarire nounyoro bwenyu, Nokuda kokunaka kwenyu,
\v 8 Jehovha. akanaka, akarurama; Saka acharaira vatadzi panzira.
\v 9 Achaperekedza vanyoro munezvakarurama; Achadzidzisa vanyoro nzira yake.
\v 10 Nzira dzose dzaJehovha ndedzounyoro nechokwadi Kunavanochengeta sungano yake nezvipupuriro zvake.
\v 11 Nokuda kwezita renyu, Jehovha, Kangamwirai zvakaipa zvangu, nekuti zvikuru.
\v 12 Munhu ndoupiko anotya Jehovha? Ndiye waachadzidzisa nzira yaanofanira kusanangura.
\v 13 Mweya wake uchagara zvakanaka; Uye vana vake vachagara nhaka yenyika.
\v 14 Zvakavanzwa zvaJehovha ndezvavanomutya; Achavaratidza sungano yake.
\v 15 Meso angu anoramba achitarira kuna Jehovha, nekuti anobvisa tsoka dzangu pamumbure.
\v 16 Ringirai kwandiri, mundinzwire nyasha, nekuti ndiri ndoga, ndinotambudzika.
\v 17 matambudziko omoyo wangu awanda kwazvo; Haiwa, ndibudisei panjodzi dzangu.
\v 18 Tarirai kutambudzika kwangu nokurwadziwa kwangu; Mundikangamwire zvivi zvangu zvose.
\v 19 Tarirai vavengi vangu, nekuti vazhinji; Vanondivenga nehasha dzembengo.
\v 20 Chengetai mweya wangu mundirwire; Ndirege kunyadziswa, nekuti ndinovimba nemi.
\v 21 Kusanyengera nokururama ngazvindichengete, nekuti ndinokumirirai.
\v 22 dzikunurai Isiraeri, imwi Mwari, Panjodzi dzake dzose.
