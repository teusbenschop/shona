\c 139
\s Jehovha muzivi nemuoni wezvose
\d Kumutungamiriri wekuimba. Pisarema raDhavhidhi.
\p
\v 1 Jehovha, makandinzvera, uye muno\add ndi\add*ziva.
\v 2 Imwi munoziva kugara kwangu pasi nekusimuka kwangu; munonzwisisa murangariro wangu muri kure.
\v 3 Munopepeta kufamba kwangu nekurara kwangu; uye munozivisisa nzira dzangu dzose.
\v 4 Nokuti shoko haripo parurimi rwangu: Tarirai, Jehovha, matoriziva rose.
\v 5 Makandikomberedza shure nemberi; uye makaisa ruoko rwenyu pamusoro pangu.
\v 6 Ruzivo \add rwakadai\add* rwunoshamisa kwazvo kwandiri; rwakakwirira; handigoni \add kusvikira\add* kwarwuri.
\p
\v 7 Ndichaendepi ndibve pamweya wenyu? Kana ndichatizirepi ndibve pachiso chenyu?
\v 8 Kana ndikakwira kumatenga, ipapo muripo; kana ndikawaridza nhovo yangu paSheori, tarirai muri\add po\add*.
\v 9 Ndikatora mapapiro emangwanani, ndigare pamugumo wegungwa,
\v 10 ipapowo ruoko rwenyu ruchanditungamirira, uye ruoko rwenyu rwerudyi ruchandibata.
\v 11 Kana ndichiti: Zvirokwazvo, rima richandifukidza; zvino usiku huchava chiedza kwandiri mativi ose.
\v 12 Nerima harisvibi kwamuri, asi usiku hunopenya semasikati; serima, chakadaro chiedza \add kwamuri\add*.
\p
\v 13 Nokuti imwi makava muridzi weitsvo dzangu; makandiruka mudumbu ramai vangu.
\v 14 Ndichakurumbidzai; nokuti ndakaitwa zvinotyisa \add uye\add* zvinoshamisa; mabasa enyu anoshamisa; uye mweya wangu unoziva kwazvo.
\v 15 Mapfupa angu aiva asina kuvanzwa kwamuri, pandaiitwa pachivande, ndakanyatsorukwa neunyanzvi panzvimbo dzezasi dzepasi.
\v 16 Meso enyu akaona muviri wangu uchigere kuumbiridzwa; uye murugwaro rwenyu zvose izvi zvakanyorwa, mazuva azvakaumbwa nawo, kusati kwava nechimwe chazvo.
\v 17 Uye yakakosha sei kwandiri mirangariro yenyu, Mwari! Yakakura sei pauwandu hwayo pamwe chete!
\v 18 \add Kana\add* ndikaiverenga, yakawanda kupfuura jecha; pandinomuka, ndichinemwi.
\p
\v 19 Zvirokwazvo, muchauraya wakaipa, Mwari! Naizvozvo imwi varume veropa zhinji, ibvai kwandiri,
\v 20 vanokutaurai nekunyengera; vavengi venyu vanotora \add zita renyu\add* pasina.
\v 21 Handi\add va\add*vengi here, Jehovha, vanokuvengai, uye ndinosemeswa nevanokumukirai?
\v 22 Ndinovavenga \add ne\add*ruvengo rwakakwana; vava vavengi kwandiri.
\p
\v 23 Ndinzverei, Mwari, mugoziva moyo wangu; ndiidzei, mugoziva ndangariro dzangu;
\v 24 mugoona kana pane nzira yakaipa mandiri; uye nditungamirirei munzira isingaperi.