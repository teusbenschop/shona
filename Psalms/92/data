\c 92
\s Rwiyo rwekurumbidza Jehovha
\d Pisarema, rwiyo rwezuva resabata.
\p
\v 1 Zvakanaka kuvonga Jehovha, nekuimbira zita renyu rumbidzo, imwi Wekumusoro-soro.
\v 2 Kuparidza rudo rweunyoro hwenyu mangwanani, nekutendeka kwenyu usiku hwose.
\v 3 Pachiridzwa chehungiso gumi, nepamutengeranwa, nembira inorira zvakanaka.
\v 4 Nokuti imwi Jehovha, makandifadza nebasa renyu; ndichaimba maererano nemabasa emaoko enyu.
\v 5 Jehovha, akakura sei mabasa enyu! Ndangariro dzenyu dzakadzika kwazvo.
\v 6 Chituta hachizivi; nebenzi harinzwisisi izvi.
\v 7 Kana vakaipa vachimera seuswa, uye vaiti vose vezvakaipa vachitunga; kuti vaparadzwe nekusingaperi.
\p
\v 8 Asi imwi Jehovha makakwirira kusvika rinhi narinhi.
\v 9 Nokuti tarirai, vavengi venyu, Jehovha, nokuti tarirai, vavengi venyu vachaparara; vose vaiti vezvakaipa vachaparadzirwa.
\v 10 Asi muchasimudza runyanga rwangu serwenyati; ndakazodzwa nemafuta matsva.
\v 11 Ziso ranguwo richaona \add chishuwo changu\add* pavavengi vangu, nzeve dzangu dzichanzwa \add zvakaitirwa\add* vaiti vezvakaipa vakandimukira.
\v 12 Wakarurama achatunga semuchindwe; achakura semusidhari paRebhanoni.
\v 13 Vakasimwa mumba maJehovha, vachatunga muvazhe dzaMwari wedu.
\v 14 Vacharamba vachibereka zvibereko pakukwegura; vachava vakakora nevatsva;
\v 15 kuparidza kuti Jehovha wakarurama; idombo rangu, uye hakuna kusarurama kwaari.
