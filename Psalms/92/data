\c 92
\s Rwiyo rwokurumbidza Jehovha
\d Pisarema, rwiyo rwesabata.
\p
\v 1 Zvakanaka kuvonga Jehovha, Nokuimbira zita renyu nziyo dzokurumbidza, imwi Wokumusorosoro;
\v 2 Kuparidza unyoro bwenyu mangwanani, Nokutendeka kwenyu usiku hwose,
\v 3 Nechinoridzwa chine hungiso gumi, nomutengeramwa; Nenzwi rakanaka pambira.
\v 4 Nokuti imi, Jehovha, makandifadza nezvamakaita; Ndichafara kwazvo namabasa amaoko enyu.
\v 5 Mabasa enyu akakura seiko, Jehovha! Mifungo yenyu yakadzika kwazvo.
\v 6 Asina njere haazvizivi; Benzi harinzwisisi izvozvi,
\v 7 Kana vakaipa vachimera souswa, Uye kana vaiti vose vezvakaipa vachikura; Zvinoitwa kuti vaparadzwe nokusingaperi.
\v 8 Asi imwi Jehovha muri kumusoro nokusingaperi.
\v 9 Nokuti tarirai, Jehovha, vavengi venyu, Nokuti tarirai, Jehovha, vavengi venyu vachaparara; Vaiti vose vezvakaipa vachaparadzirwa.
\v 10 Asi runyanga rwangu makarusimudza sorunyanga rwenyati; Ndakazodzwa namafuta matsva.
\v 11 Ziso rangu rakaona zvakaitirwa vavengi vangu, Nzeve dzangu dzakanzwa zvakaitirwa vaiti vezvakaipa, vakandimukira.
\v 12 Wakarurama uchamera somuchindwe; Achakura somusidhari paRebhanoni.
\v 13 Vakasimwa mumba maJehovha Vachakura muvazhe dzaMwari wedu.
\v 14 Vacharamba vachibereka zvibereko pakukwegura kwavo; Vachava vanyoro navatsva;
\v 15 Kuti vaparidze kuti Jehovha akarurama; Ndiye dombo rangu, hapana chinhu chisina kururama maari.
