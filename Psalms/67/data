\c 67
\s Rwiyo rwokuvonga
\d Kumutungamiriri wokuimba; nemitengeramwa. Pisarema norwiyo.
\p
\v 1 Mwari ngaatinzwire tsitsi, atiropafadze, Ngaativhenekere nechiso chake;
\v 2 Kuti nzira yenyu izikamwe pasi, Nokuponesa kwenyu pakati pendudzi dzose.
\v 3 Vanhu ngavakuvongei, Mwari; Vanhu vose ngavakuvongei.
\v 4 Ndudzi ngadzifare, ngadziimbe nomufaro; nekuti muchatonga vanhu nokururama, Muchafambisa ndudzi pasi.
\v 5 Vanhu ngavakuvongei Mwari; Vanhu vose ngavakuvongei.
\v 6 Pasi pakabereka zvibereko zvapo; Mwari, iye Mwari wedu, achatiropafadza.
\v 7 Mwari achatiropafadza; Nemigumo yose yapasi ichamutya.
