\c 67
\s Rwiyo rwekuvonga
\d Kumutungamiriri wekuimba; nemitengeranwa. Pisarema, rwiyo.
\p
\v 1 Mwari ngaave tsitsi kwatiri, uye atiropafadze; ngaavhenekerese chiso chake patiri. Sera.
\v 2 Kuti nzira yenyu izikanwe panyika, ruponeso rwenyu pakati pemarudzi ose.
\p
\v 3 Marudzi ngaakurumbidzei, Mwari; marudzi ose ngaakurumbidzei.
\v 4 Marudzi ngaafare uye aimbe nekupembera nokuti muchatonga vanhu zvakarurama; uye munotungamirira marudzi panyika. Sera.
\v 5 Marudzi ngaakurumbidzei, Mwari; marudzi ose ngaakurumbidzei.
\p
\v 6 Nyika ichabereka zvibereko zvayo; Mwari, Mwari wedu achatiropafadza.
\v 7 Mwari achatiropafadza; uye migumo yose yenyika ichamutya.
