\c 8
\s Kukudzwa komunhu naJehovha
\d Kumutungamiriri wokuimba; neGititi. Pisarema raDhavhidhi.
\p
\v 1 Haiwa Jehovha, Ishe wedu, zita renyu rakaisvonaka sei panyika yese! Makaisa umambo hwenyu kudenga.
\p
\v 2 Pamiromo yavacheche navanonwa makaisa simba, nokuda kwavadzivisi venyu, kuti munyaradze muvengi nomutsivi.
\v 3 Kana ndichicherekedza denga renyu rese, iro basa remimwe yenyu, mwedzi nenyeredzi zvamakarongedza;
\v 4 munhu chinyiko, zvamunomufunga? Nomwanakomana womunhu zvamunomushanyira?
\v 5 Nokuti makamuita mudiki zvishoma kuvatumwa Mwari, makamushongedza korona yokubwinya nokukudzwa.
\v 6 Makamubatisa ushe hwamabasa amaoko enyu; makaisa zvese pasi petsoka dzake.
\v 7 Makwai ese nenzombe, nemhuka dzesango;
\v 8 neshiri dzokudenga, nehove dzegungwa, izvo zvese zvinofamba nenzira dzegungwa.
\p
\v 9 Haiwa Jehovha, Ishe wedu, zita renyu rakaisvonaka sei panyika yese!
