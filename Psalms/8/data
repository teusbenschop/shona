\c 8
\s Kukudzwa komunhu naJehovha
\d Kumutungamiriri wokuimba; neGititi. Pisarema raDhavhidhi.
\p
\v 1 Haiwa Jehovha, Ishe wedu,Zita renyu rakaisvonaka sei panyika yose! Makaisa umambo bwenyu kudenga.
\v 2 Pamiromo yavacheche navanomwa makaisa simba, Nokuda kwavadzivisi venyu, Kuti munyaradze muvengi nomutsivi.
\v 3 Kana ndichicherekedza denga renyu rose, iro basa remimwe yenyu,Mwedzi nenyeredzi zvamakarongedza;
\v 4 Munhu chinyiko, zvamunomufunga? NoMwanakomana womunhu zvamunomushanyira?
\v 5 nekuti makamuita muduku zvishoma kuna Mwari, Makamushongedza korona yokubwinya nokukudzwa.
\v 6 Makamubatisa ushe hwamabasa amaoko enyu; Makaisa zvose pasi petsoka dzake.
\v 7 Makwai ose nenzombe, Nemhuka dzesango;
\v 8 Neshiri dzokudenga, nehove dzegungwa, Izvo zvose zvinofamba nenzira dzegungwa.
\v 9 Haiwa Jehovha, Ishe wedu, Zita renyu rakaisvonaka sei panyika yose!
