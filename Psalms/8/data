\c 8
\s Kukudzwa kwemunhu naJehovha
\d Kumutungamiriri wekuimba; neGititi. Pisarema raDhavhidhi.
\p
\v 1 Jehovha, Ishe wedu, rinobwinya sei zita renyu panyika yose! Imwi makaisa kubwinya kwenyu kumusoro kumatenga.
\p
\v 2 Pamiromo yevacheche nevanoyamwa makagadza simba nekuda kwevavengi venyu, kuti munyaradze muvengi nemutsivi.
\v 3 Kana ndichicherekedza matenga enyu, basa reminwe yenyu, mwedzi nenyeredzi zvamakamisa:
\v 4 Munhu chii zvamunomurangarira? Nemwanakomana wemunhu zvamunomushanyira?
\v 5 Nokuti makamuita ave pasi zvishoma kuvatumwa, makamushongedza korona yeumambo nerukudzo.
\v 6 Makamuita atonge pamusoro pemabasa emaoko enyu; zvose makaisa pasi petsoka dzake:
\v 7 Makwai, nenzombe zvese, uyewo mhuka dzesango,
\v 8 shiri dzematenga, nehove dzegungwa, dzinopfuura panzira dzemakungwa.
\p
\v 9 Jehovha, Ishe wedu, rinobwinya sei zita renyu panyika yose!