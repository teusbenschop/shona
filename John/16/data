\c 16
\s Jesu anovaudza nezvematambudziko anouya
\p
\v 1 Zvinhu izvi ndataura kwamuri kuti murege kugumburwa.
\v 2 Vachakudzingai mumasinagoge; hongu nguva inouya, apo umwe neumwe unokuurayai uchati unobatira Mwari basa.
\v 3 Uye zvinhu izvi vachazviita kwamuri, nekuti havana kuziva baba kana ini.
\v 4 Asi ndataura zvinhu izvi kwamuri, kuti kana nguva yasvika, murangarire kuti ndakakuudzai pamusoro pazvo. Asi zvinhu izvi handina kuzvireva kwamuri pakutanga, nekuti ndaiva nemwi.
\v 5 Asi ikozvino ndinoenda kune wakandituma, uye hakuna umwe wenyu unondibvunza, \add achiti\add*: Munoenda kupi?
\v 6 Asi nekuti ndareva zvinhu izvi kwamuri, shungu dzazadza moyo yenyu.
\v 7 Asi ini ndinokuudzai chokwadi: Zviri nani kwamuri kuti ndiende; nekuti kana ndisingaendi, Munyaradzi haazouyi kwamuri; asi kana ndikaenda, ndichamutumira kwamuri.
\v 8 Zvino kana asvika, uchapwisa nyika pamusoro pechivi, nepamusoro pekururama, nepamusoro pemutongo;
\v 9 pamusoro pechivi, nekuti havatendi kwandiri;
\v 10 pamusoro pekururama, nekuti ndinoenda kuna Baba vangu, uye hamuchazondioni;
\v 11 pamusoro pemutongo, nekuti mutungamiriri wenyika ino watongwa.
\v 12 Ndichine zvizhinji zvekutaura kwamuri, asi hamugoni kuzvitakura ikozvino;
\v 13 asi kana iye asvika, Mweya wechokwadi, uchakutungamirirai kuchokwadi chose; nekuti haangazvitauriri pachake, asi choga choga chaanonzwa uchachitaura, uye uchakupirai zvinhu zvinouya.
\v 14 Iye uchandikudza, nekuti uchatora pane zvangu, uye ucha\add zvi\add*pira kwamuri.
\v 15 Zvinhu zvose Baba zvavanazvo, ndezvangu; naizvozvo ndichiti uchatora pane zvangu, agoratidza kwamuri.
\v 16 Kwechinguvanazve hamuchazondioni; uyezve chinguvana muchandiona, nekuti ndinoenda kuna Baba.
\v 17 Zvino \add vamwe\add* vevadzidzi vake vakataurirana \add vachiti\add*: Chii ichi chaanoreva kwatiri: Kwechinguvana, hamuchazondioni; uyezve kwechinguvana muchandiona; uye: Nekuti ini ndinoenda kuna Baba?
\v 18 Naizvozvo vakati: Chii ichi chaanoti: Chinguvana? Hatizivi chaanoreva.
\v 19 Zvino Jesu wakaziva kuti vakange vachishuva kumubvunza, akati kwavari: Munobvunzana here kuti ndati: Chinguvana hamuchazondioni, uyezve chinguvana muchandiona?
\v 20 Zvirokwazvo, zvirokwazvo, ndinoti kwamuri: Imwi muchachema nekurira, asi nyika ichafara; uye imwi muchashungurudzika, asi shungu dzenyu kuchashandurwa kuva mufaro.
\v 21 Mukadzi kana achisununguka une marwadzo, nekuti awa rake rasvika; asi kana apona mucheche, haacharangariri kutambudzika, nekufara kuti munhu waponwa panyika.
\v 22 Naizvozvo nemwi ikozvino mune shungu; asi ndichazokuonaizve, nemoyo yenyu ichazofara; uye hakuna munhu unokutorerai mufaro wenyu.
\v 23 Zvino nezuva iro hamunchazondibvunzi chinhu. Zvirokwazvo, zvirokwazvo, ndinoti kwamuri: Chipi nechipi chamuchakumbira kuna Baba muzita rangu vachakupai.
\v 24 Kusvikira ikozvino hamuna kukumbira chinhu muzita rangu; kumbirai, uye muchagamuchira, kuti mufaro wenyu uzadzwe.
\v 25 Zvinhu izvi ndataura kwamuri mumifananidzo, asi nguva inouya apo ndisingazotauri kwamuri nemifananidzo, asi ndichakuudzai pachena zvaBaba.
\v 26 Pazuva iro muchakumbira muzita rangu; asi handirevi kwamuri kuti ini ndichakukumbirirai kuna Baba;
\v 27 nekuti Baba vemene vanokudai, nekuti imwi makandida, mukatenda kuti ini ndakabva kuna Mwari.
\v 28 Ndakabuda kuna Baba, uye ndakauya panyika; ndinobvazve panyika, uye ndinoenda kuna Baba.
\v 29 Vadzidzi vake vakati kwaari: Tarirai ikozvino motaura pachena, uye hamutauri mifananidzo.
\v 30 Zvino toziva zvirokwazvo kuti munoziva zvinhu zvose, uye hamutsvaki kuti munhu akubvunzei; naizvozvi tinotenda kuti makabuda kuna Mwari.
\v 31 Jesu akavapindura \add akati\add*: Ikozvino munotenda here?
\v 32 Tarirai, awa rinouya, hongu ratosvika, rekuti muchaparadzirwa, umwe neumwe kune zvake, uye muchandisiya ndoga; izvo handisi ndoga, nekuti Baba vaneni.
\v 33 Ndareva zvinhu izvi kwamuri, kuti muve nerugare mandiri. Panyika muchava nedambudziko; asi tsungai moyo, ini ndakakunda nyika.
