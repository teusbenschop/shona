\c 16
\s Jesu unovavudza zvoMweya Mutsvene nokuvuya kwake
\p
\v 1 Zvinhu izvi ndakazvitaura kwamuri kuti murege kugumburwa.
\v 2 Vachakubudisai mumasinagoge; hongu nguva inovuya, mumwe nomumwe unokuvurayai, uchati unobatira Mwari basa.
\v 3 Nezvinhu izvozvi vachazviita kwamuri,nokuti havana kuziva baba, kana ini.
\v 4 Asi ndakakuvudzai zvinhu izvi, kuti kana nguva yasvika, mugozvirangarira, kuti ndakakuvudzai pamusoro pazvo. Handina kukuvudzai izvi kubva pakutanga, nokuti ndaiva nemwi.
\v 5 asi zvino ndinoenda kunowakandituma; hakunomumwe wenyu unondibvunza, \add achiti\add*: Munoendepiko?
\v 6 Asi nokuti ndareva zvinhu izvi kwamuri kushungurudzika kwazadza moyo yenyu.
\v 7 Asi ini ndinokuvudzai zvokwadi: Zviri nani kwamuri, kuti ndiende, nokuti kana ndisingaendi, Munyaradzi haangavuyi kwamuri; asi kana ndikaenda, ndichamutumira kwamuri.
\v 8 Zvino kana asvika, uchazivisa nyika pamusoro pezvivi, napamusoro pokururama, napamusoro pokutongwa;
\v 9 pamusoro pezvivi, nokuti havatendi kwandiri;
\v 10 pamusoro pokururama, nokuti ndinoenda kunaBaba vangu, hamungazondivonizve;
\v 11 pamusoro pokutongwa, nokuti muchinda wenyika ino watongwa.
\v 12 Ndichine zvizhinji zvokutaura kwamuri; asi hamugoni kuzvitakura zvino.
\v 13 Asi kana iye asvika, Mweya wazvokwadi, uchakutungamirirai muzvokwadi yose; nokuti haangatauri zvake, asi zvawakanzwa uchazvitaura, vuye uchakuvudzai zvinovuya.
\v 14 Uchandikudza, nokuti uchatora pane zvangu, vuye ucha\add zvi\add*taridzira kwamuri.
\v 15 Zvose Baba zvavanazvo, ndezvangu; saka ndichiti: Uchatora pane zvangu, akaratidza kwamuri.
\v 16 kwechinguvana, hamuchazondivoni; vuyezve chinguvana, muchandivona nokuti ndinoenda kunaBaba.
\v 17 Zvino \add vamwe\add* vavadzidzi vake vakataurirana, \add vachiti\add*: Chinyiko ichi chaanoreva kwatiri: Chinguva chiduku chasara, hamuchazondivoni; vuyezve, chinguva chiduku, muchandivona, vuye: Nokuti ndinoenda kunaBaba?
\v 18 Naizvozvo vakati: Chinyiko chaanoti: Chinguvana? Hatizivi chaanotaura.
\v 19 Jesu akaziva kuti vakanga vachida kumubvunza, akati kwavari: Munobvunzana here kuti ndati: Chinguvana, hamuchazondivoni, vuyezve, chinguvana muchandivona?
\v 20 Zvirokwazvo, zvirokwazvo, ndinoti kwamuri: Imwi mucharira nokuchema, asi nyika ichafara; vuye imwi muchashungurudzika, asi kushungurudzika kwenyu kuchashanduka mufaro.
\v 21 Mukadzi kana achipona, unoshungurudzika, nokuti nguva yake yasvika; asi kana apona mwana, haachafungizve kutambudzika, nokufara kuti munhu waponwa panyika.
\v 22 Naizvozvo nemwi zvino mune shungu; asi ndichakuvonaizve, nomoyo yenyu ichafara; hakunomunhu ungakutorerai mufaro wenyu.
\v 23 Zvino nezuva iro hamungazondibvunzi chinhu. Zvirokwazvo, zvirokwazvo, ndinoti kwamuri: Chipi nechipi chamunenge muchikumbira kunaBaba, muzita rangu vachakupai.
\v 24 Kusvikira zvino hamuna kukumbira chinhu muzita rangu; kumbirai muchapiwa, mufaro wenyu uzare.
\v 25 Zvinhu izvi ndakataura kwamuri nemifananidzo, nguva inovuya yandisingazotauri kwamuri nemifananidzo; asi ndichakuvudzai pachena zvaBaba;
\v 26 Nezuva iro muchakumbira muzita rangu; handikuvudziyi, kuti ndichakukumbirirai kunaBaba;
\v 27 nokuti Baba vamene vanokudai, nokuti makada ini, mukatenda, kuti ini ndakabva kunaBaba.
\v 28 Ndakabva kuna Baba, ndikavuya panyika; ndinobvazve panyika, ndichienda kunaBaba.
\v 29 Vadzidzi vake vakati kwaari: Tarirai, zvino motaura pachena, musingatauri nemifananidzo.
\v 30 Zvino toziva zvirokwazvo kuti munoziva zvinhu zvose, hamutsvaki kuti munhu akubvunzei; naizvozvi tinotenda kuti makabva kunaMwari.
\v 31 Jesu akavapindura, \add akati\add*: Motenda zvino here?
\v 32 Tarirai, nguva inovuya, hongu yatosvika, yamuchaparadzirwa, mumwe nomumwe kune zvake, mundisiye ndiri ndoga; asi handizi ndoga, nokuti Baba vaneni.
\v 33 Ndakareva izvozvi kwamuri, kuti muve norunyararo mandiri. Panyika muchava nokutambudzika; asi tsungai moyo, ini ndakakunda nyika.
