\c 17
\s Munyengetero mukuru waJesu
\p
\v 1 Jesu wakataura zvinhu izvozvi, akasimudzira meso ake kudenga, akati: Baba, nguva yasvika; kudzai Mwanakomana wenyu, kuti Mwanakomana wenyu akukudzeivo imwi,
\v 2 sezvamakamupa simba pamusoro penyama yose, kuti vose vamakamupa, avape upenyu hwusingaperi.
\v 3 Zvino uhwu ndihwo upenyu hwusingaperi, kuti vakuzivei imwi Mwari woga wechokwadi, naJesu Kristu wamakatuma.
\v 4 Ndakakukudzai panyika; ndapedza basa ramakandipa kuti ndiriite;
\v 5 uye zvino imwi baba, mundikudze pamberi penyu nokukudzwa kwandaiva nako nemwi, nyika isati yavapo.
\v 6 Ndakaratidza zita renyu kuvanhu vamakandipa kubva munyika; vakanga vari venyu, uye makavapa ini, vakachengeta shoko renyu.
\v 7 Zvino vanoziva kuti zvose-zvose, zvamakandipa zvinobva kwamuri.
\v 8 Nokuti ndakapa kwavari mashoko amakandipa; vakaagamuchira, vakaziva zvirokwazvo kuti ndakabuda kwamuri, vakatenda kuti makandituma.
\v 9 Ndinovanyengeterera ivo; handinyengetereri nyika, asi avo vamakandipa, nokuti ndivo venyu.
\v 10 Zvino zvose zvangu ndezvenyu, nezvenyu ndezvangu; ndakakudzwa mavari.
\v 11 Uye zvino ini handichisiri munyika, asi iva vari munyika; ini ndinouya kwamuri. Baba vatsvene, vachengetei muzita renyu avo vamakandipa, kuti vave vamwe, sesu.
\v 12 Pandaiva navo munyika, ini ndaivachengeta muzita renyu, avo vamakandipa; ndikachengeta, hapanomumwe wavo wakarashika, asi mwanakomana wokurashwa, kuti rugwaro ruzadzisike.
\v 13 Asi zvino ndouya kwamuri, uye ndinotaura zvinhu izvi munyika, kuti vave nomufaro wangu, wakazadziswa mavari.
\v 14 Ini ndakavapa shoko renyu, nyika ikavavenga, nokuti havazi venyika, seni ndisi wenyika.
\v 15 Handinyengeteri kuti muvabvise panyika, asi kuti muvachengete kune zvakaipa
\v 16 Havazi venyika, seni ndisi wenyika,
\v 17 Vaitei vatsvene muchokwadi chenyu; shoko renyu ichokwadi.
\v 18 Sezvamakandituma panyika, saizvozvo nenivo ndakavatuma panyika.
\v 19 Ndinozviita mutsvene nokuda kwavo, kuti naivovo vaitwe vatsvene muchokwadi.
\v 20 Uye handinyengetereri ava chete, asi naivo vachatendavo kwandiri neshoko ravo;
\v 21 kuti vose vave vamwe; semwi Baba mandiri, neni mamuri; kuti naivovo vave mumwe matiri, kuti nyika itende kuti makandituma.
\v 22 Nokubwinya kwamakandipa, ndakavapa, kuti vave mumwe, sesu tiri mumwe.
\v 23 Ini mavari, nemwi mandiri, kuti vazadziswe vave mumwe; uye kuti nyika izive kuti makandituma, uye kuti makavada, sezvamakada ini.
\v 24 Baba, ndinoda kuti naivovo vamakandipa, vave neni apo pandiri, kuti vaone kubwinya kwangu, kwamakandipa, nokuti makandida nyika isati yavambwa.
\v 25 Baba vakarurama, nyika haina kukuzivai, asi ini ndakakuzivai, naivava vakaziva kuti makandituma;
\v 26 uye ndakazivisa kwavari zita renyu, uye ndicha\add ri\add*zivisa, kuti rudo rwamakandida narwo ruve mavari, neni mavari.
