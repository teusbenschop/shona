\c 20
\s Kumuka kwaJesu
\p
\v 1 Zvino no\add musi\add* wokutanga wevhiki Maria Magidharini wakasvika pahwiro mambakwedza kuchakasviba, akaona ibwe rabviswa kubva pahwiro.
\v 2 Akamhanya, akasvika kuna Simoni Petro nokunomumwe mudzidzi waidikamwa naJesu, akati kwavari: Vabvisa Ishe muhwiro, hatizivi pavakamuradzika.
\v 3 Zvino Petro akabuda nouya mumwe mudzidzi, vakasvika kuhwiro.
\v 4 Vakamhanya vari vaviri pamwechete; uya mumwe mudzidzi akamhanyisa akakunda Petro, akatanga kusvika pahwiro.
\v 5 Wakati akotama achidongorera akaona micheka yakapfava pasi, asi haana-kupinda.
\v 6 Zvino Simoni Petro akasvikavo achimutevera akapinda muhwiro, akaona micheka iri pasi,
\v 7 nemucheka wekumeso wakanga wakamonera mumusoro make, usati uri kune micheka yakapfava, asi wakapetwa uri pamwe woga.
\v 8 Zvino uya mumwe mudzidzi wakatanga kusvika pahwiro akapindavo akaona, akatenda;
\v 9 nokuti vakanga vachigere kunzwisisisa rugwaro, kuti unofanira kumuka kuvakafa.
\v 10 Zvino vadzidzi vakabva vakaenda kwavo.
\s Jesu unozviratidza kunaMaria
\p
\v 11 Asi Maria wakamira kunze pahwiro achichema; zvino wakati achichema akakotama akadongorera muhwiro.
\v 12 Akaona vatumwa vaviri, vane\add nguvo\add* chena vagere, mumwe kumusoro, mumwe kumakumbo, ipapo pakambenge parere mutumbi waJesu.
\v 13 Ivo vakati kwaari: Mai, munochemeiko? Akati kwavari: Nokuti vakabvisa Ishe wangu, zvino handizivi kwavakamuisa.
\v 14 Zvino wakati achireva izozvo akatendeukira shure, akaona Jesu amire, asi haana-kuziva kuti ndiJesu.
\v 15 Jesu akati kwaari: Mai, munochemeiko? Munotsvaka aniko? Iye achifunga kuti ndiye murimi womunda, akati kwaari: Ishe, kana muri imwi mamubvisa pano, ndiudzei pamamuisa, ndindomutora.
\v 16 Jesu akati kwaari: Maria! Iye akatendeuka akati kwaari: Rabhoni! ndokuti Mudzidzisi,
\v 17 Jesu akati kwaari: Usandibata, nokuti ndichigere kukwira kunaBaba vangu; asi enda kuhama dzangu, uti kwavari: Ndinokwira kunababa vangu naBaba venyu, naMwari wangu naMwari wenyu.
\v 18 Maria Magidharini akaenda akandoudza vadzidzi kuti waona Ishe, uye wakanga amuudza zvinhu izvi.
\s Jesu unozviratidza kuvadzidzi Tomasi asipo
\p
\v 19 Zvino ava madekwana pazuva iroro, rokutanga revhiki, mikova yapfigwa pakanga pakaungana vadzidzi nokutya vaJudha, Jesu akasvika akamira pakati, akati kwavari: Rugare kwamuri.
\v 20 Zvino wakati areva izvozvo akavaratidza zvanza \add zvake\add* norutivi \add rwake\add*. Vadzidzi vakafara vachiona Ishe,
\v 21 Jesu akatizve kwavari: Rugare kwamuri; Baba sezvavakandituma, neni ndinokutumaivo.
\v 22 Zvino wakati areva izvozvi akafemera \add kwavari\add*, akati kwavari: Gamuchirai Mweya Mutsvene.
\v 23 Vose vamunokangamwira zvivi zvavo vazvikangamwirwa; vose vamunobata zvavo zvabatwa.
\s Jesu unozviratidza kuvadzidzi Tomasi avapo
\p
\v 24 Asi Tomasi, mumwe wavanegumi navaviri wainzi Batya, wakanga asipo pavari pakuuya kwaJesu.
\v 25 Zvino vamwe vadzidzi vakati kwaari: Taona Ishe. Asi iye wakati kwavari: Kana ndikasaona mavanga embambo muzvanza zvake, nokuisa mumwe wangu paiva nembambo, nokuisa ruoko rwangu murutivi rwake, handingatongotendi.
\v 26 Mushure mamazuva maserezve vadzidzi vakanga vari mukati, naTomasi anavo. Jesu akasvika mikova yapfigwa, akamira pakati akati: Rugare kwamuri.
\v 27 Ipapo akati kunaTomasi: Uyisa pano mumwe wako uone zvanza zvangu; uuyise ruoko rwako uise murutivi rwangu, usava usina kutenda, asi unotenda.
\v 28 Tomasi akapindura, akati kwaari: Ishe wangu naMwari wangu!
\v 29 Jesu akati kwaari: Tomasi, watenda nokuti wandiona? Vakaropafadzwa vasina-kuona asi vakatenda.
\v 30 Zvino Jesu wakaita zvimwe zvishamiso zvizhinji pamberi pavadzidzi vake, zvisina kunyorwa mubhuku iyi;
\v 31 asi izvi zvakanyorwa, kuti mutende kuti Jesu ndiye Kristu, Mwanakomana waMwari; uye kuti muchitenda muve noupenyu muzita rake.
