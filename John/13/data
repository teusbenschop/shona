\c 13
\s Jesu unoshambidza tsoka dzavadzidzi vake
\p
\v 1 Zvino mutambo wepaseka usati wasvika, Jesu woziva kuti nguva yake yasvika, kuti abve munyika ino, aende kunaBaba, ada vake vaiva munyika, wakavada kusvikira pakuguma.
\v 2 Zvino kuraira kwakati kwapera, dhiabhorosi atoisa mumoyo maJudhasi Isikariyoti, waSimoni, kuti amutengese,
\v 3 Jesu achiziva kuti Baba vakapa zvinhu zvose mumaoko ake, uye kuti wakabva kuna Mwari uye kuti anoenda kunaMwari,
\v 4 akasimuka pachirayiro, akabvisa nguvo dzake, akatora tauro akazvisunga chiuno.
\v 5 Zvino akadira mvura mubhavhu, akatanga kushambidza tsoka dzavadzidzi, nokupusika netauro, raakanga akazvisunga naro.
\v 6 Akasvika kunaSimoni Petro, iye akati kwaari: Ishe, imwi moshambidza tsoka dzangu here?
\v 7 Jesu akapindura akati kwaari: Chandinoita ini hauzivi ikozvino; asi uchaziva shure kweizvi.
\v 8 Petro akati kwaari: Hamungatongoshambidzi tsoka dzangu nokusingaperi. Jesu akamupindura \add akati\add*: Kana ndisingakushambidzi, haunomugove neni.
\v 9 Simoni Petro akati kwaari: Ishe dzirege kuva tsoka dzangu dzoga, asi maoko nomusorovo.
\v 10 Jesu akati kwaari: Wakashambidzwa haashaiwi chinhu asi kushamba tsoka chete, asi wakachena iye wose; imwi makachena asi kwete mose.
\v 11 Nokuti wakanga achiziva uyo waizomutengesa; naizvozvo wakati: Hamuna kuchena mose.
\v 12 Zvino wakati ashambidza tsoka dzavo, akatora nguvo dzake, agarazve pasi, akati kwavari: Munoziva zvandakuitirai here?
\v 13 Munondiidza Mudzidzisi, uye Ishe; munoreva zvakanaka, nokuti \add ndizvo\add* zvandiri.
\v 14 Zvino kana ini, Ishe noMudzidzisi, ndashambidza tsoka dzenyu, nemwivo munofanira kushambidzana tsoka dzenyu.
\v 15 Nokuti ndakupai muenzaniso kuti muite imwi sezvandaita kwamuri.
\v 16 Zvirokwazvo, zvirokwazvo, ndinoti kwamuri: Muranda haazi mukuru kuna She wake, uye wakatumwa \add haazi\add* mukuru kuno wakamutuma.
\v 17 Kana muchiziva zvinhu izvi, makaropafadzwa kana muchizviita.
\v 18 Handirevi imwi mose; ini ndinoziva avo vandakasarudza; asi kuti rugwaro ruzadzisike, \add runoti\add*: Uyo unodya chingwa neni, wakandisimudzira chitsitsinho chake.
\v 19 Zvino ndinokuudzai zvisati zvaitika, kuti kana zvichiitika, mugotenda kuti ndini.
\v 20 Zvirokwazvo, zvirokwazvo, ndinoti kwamuri: Unogamuchira ani nani wandinotuma, unogamuchireni, nounondigamuchira ini, unogamuchira wakandituma.
\s Jesu unovaudza kuti Judhasi unomupandukira
\p
\v 21 Zvino Jesu wakati areva kudaro akatambudzika mumweya, akapupura akati: Zvirokwazvo, zvirokwazvo, ndinoti kwamuri: Umwe wenyu uchanditengesa.
\v 22 Naizvozvo vadzidzi vakatarirana, vachikahadzika kuti wareva ani.
\v 23 Zvino kwakanga kwakasendama pachifuva chaJesu umwe wavadzidzi vake waidikamwa naJesu.
\v 24 Naizvozvo Simoni Petro akamuninira, kuti abvunze kuti ndianiko waanoreva.
\v 25 Iye akasendama pachifuva chaJesu, akati kwaari: Ishe, ndiani?
\v 26 Ipapo Jesu akapindura akati: Ndiye wandichapa chimedu kana ndaseva. Zvino wakati aseva chimedu, akapa kuna Judhasi Isikariyoti waSimoni.
\v 27 Zvino shure kwechimedu, Satani akapinda maari. Ipapo Jesu akati kwaari: Izvo zvaunoita, ita uchikurumidza.
\v 28 Asi hakuna kuna vakanga vagere pakudya, wakaziva kuti wakareverei izvozvi kwaari.
\v 29 Nokuti vamwe vakafunga \add kuti\add*, sezvo Judhasi aigara anechikwama, Jesu wakati kwaari: Tenga zvatinoshandisa pamutambo; kana kuti ape varombo chimwe chinhu.
\v 30 Iye akati agamuchira chimedu, akabuda pakarepo; zvino hwakanga hwuri usiku.
\v 31 Naizvozvo wakati abuda Jesu akati: Zvino Mwanakomana womunhu wakudzwa, naMwari wakudzwa maari.
\v 32 kana Mwari akudzwa maari, Mwari uchamukudzavo maari, uchamukudza pakarepo.
\v 33 Vana vaduku, ndichiri nemwi chinguva chiduku. Muchanditsvaka, asi sezvandakareva kuvaJudha, \add ndichiti\add*: kwandinoenda, imwi hamungagoni kuuyako, zvino ndinoreva saizvozvovo kwamuri.
\v 34 Murairo mutsva ndinopa kwamuri, kuti mudanane; sezvandakakudai, nemwi mudananevo.
\v 35 Nokuda kwaizvozvo vachaziva kuti muri vadzidzi vangu, kana mune rudo umwe kune umwe.
\v 36 Simoni Petro akati kwaari: Ishe, munoendepi? Jesu akamupindura, \add akati\add*: Kwandinoenda, haunganditeveri ikozvino; asi uchanditevera pashure.
\v 37 Petro akati kwaari: Ishe, handingagoni kukuteverai zvino nei? Ndicharadzika upenyu hwangu pasi nokuda kwenyu.
\v 38 Jesu akamupindura, \add akati\add*: Ucharadzikira upenyu hwako ini here? Zvirokwazvo, zvirokwazvo, ndinoti kwauri: Jongwe haringariri kusvikira wandiramba katatu.
