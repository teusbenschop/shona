\c 13
\s Jesu unoshambidza tsoka dzavadzidzisi vake.
\p
\v 1 Zvino mutambo wepaseka usati wasvika, Jesu woziva kuti nguva yake yasvika, kuti abve munyika ino, aende kunaBaba, ada vake vaiva munyika, wakavada kusvikira pakuguma.
\v 2 Zvino kuraira kwakati kwapera, Dhiabhorosi atoisa mumoyo maJudhasi Isikariyoti, waSimoni, kuti amupandukire;
\v 3 Jesu achiziva kuti Baba vakapa zvinhu zvose mumavoko ake, vuye kuti wakabva kuna Mwari vuye kuti anoenda kunaMwari,
\v 4 akasimuka pakurayira, akabvisa nguvo dzake, akatora mucheka, akazvisunga chivuno.
\v 5 Zvino akadira mvura mumudziyo, akatanga kushambidza tsoka dzavadzidzi vake, akadzipusika netauro, raakanga akazvisunga naro.
\v 6 Akasvika kunaSimoni Petro, iye akati kwaari: Ishe, imwi moshambidza tsoka dzangu kanhi?
\v 7 Jesu akapindura akati kwaari: Chandinoita hauchizivi ikozvino; asi uchazvinzwisisa pashure.
\v 8 Petro akati kwaari: Hamungatongoshambidzi tsoka dzangu nokusingaperi. Jesu akamupindura akati: Kana ndisingakushambidzi, haunomugove neni.
\v 9 Simoni Petro akati kwaari, Dzirege kuva tsoka dzangu dzoga, asi mavoko nomusorovo.
\v 10 Jesu akati kwaari: Wakashambidzwa haashaiwi chinhu asi kushamba makumbo chete asi wakachena iye wose. imwi makachena asi hamuzi mose.
\v 11 Nokuti wakanga achiziva uyo waizomutengesa, naizvozvo wakati: Hamuna kuchena mose.
\v 12 Zvino wakati ashambidza tsoka dzavo, akatora nguvo dzake, akagarazve, akati kwavari: Munoziva zvandakakuitirai here?
\v 13 Munondiidza Mudzidzisi, vuye Ishe; munoreva zvakanaka, nokuti ndizvo zvandiri.
\v 14 Zvino kana ini, Ishe noMudzidzisi, ndakashambidza tsoka dzenyu, nemivo munofanira kushambidzana tsoka dzenyu.
\v 15 Nokuti ndakuratidzai muenzaniso kuti muite imwi sezvandakaita kwamuri.
\v 16 Zvirokwazvo, zvirokwazvo, ndinoti kwamuri: Muranda haazi mukuru kuna She wake, vuye wakatumwa haazi mukuru kuno wakamutuma.
\v 17 Kana muchiziva zvinhu izvi, makaropafadzwa kana muchizviita.
\v 18 Handirevi imwi mose; ini ndinoziva avo vandakasanagura; asi kuti rugwaro ruzadzisike, runoti: Uyo unodya chingwa neni, wakandisimudzira chitsitsinho chake.
\v 19 Kubva zvino ndinokuvudzai zvisati zvaitika, kuti kana zvichiitika, mugotenda kuti ndini.
\v 20 Zvirokwazvo, zvirokwazvo, ndinoti, kwamuri: Unogamuchira aninani wandinotuma, unogamuchireni, nounondigamuchira ini, unogamuchira wakandituma.
\s Jesu unovavudza kuti Judhasi unomupandukira
\p
\v 21 Zvino Jesu wakati areva kudaro, akatambudzika mumweya, akapupura akati: Zvirokwazvo, zvirokwazvo, ndinoti kwamuri: Mumwe wenyu uchanditengesa.
\v 22 Vadzidzi vakatarirana, vachikahadzika kuti wareva ani.
\v 23 Zvino kwakanga kwakasendama pachifuva chaJesu mumwe wavadzidzi vake waidikamwa naJesu.
\v 24 Simoni Petro akamuninira, kubvunza kuti ndianiko waanoreva.
\v 25 Iye akasendama pachifuva chaJesu akati kwaari: Ishe, ndianiko?
\v 26 Ipapo Jesu akapindura, akati: Ndiye wandichapa chimedu, kana ndachiseva. Zvino wakati aseva chimedu, akapa Judhasi Isikariyoti waSimoni.
\v 27 Zvino shure kwechimedu, Satani akapinda maari. Ipapo Jesu akati kwaari: Zvaunoita, ita uchikurumidza.
\v 28 Asi kwakanga kusinomumwe kuna vakanga vagere pakudya, wakaziva kuti wakareverei izvozvi kwaari.
\v 29 Nokuti vamwe vakafunga \add kuti\add*, Judhasi zvaaigara anechikwama, Jesu wakati kwaari: Tenga zvatinoshandisa pamutambo; kana kuti ape varombo chinhu.
\v 30 Iye akati agamuchira chimedu, akabuda pakarepo; bwakanga bwuri vusiku.
\v 31 Zvino wakati abuda, Jesu akati: Zvino Mwanakomana womunhu wakudzwa, naMwari wakudzwa maari,.
\v 32 kana Mwari akudzwa maari, Mwari uchamukudzavo ari maari, uchamukudza pakarepo.
\v 33 Vana vaduku, ndichiri nemwi chinguva chiduku; muchanditsvaka, asi sezvandakareva kuvaJudha, ndichiti: Pandinoenda, imwi hamungavuyipo, saizvozvo zvino ndinoreva kwamurivo.
\v 34 Murairo mutsva ndinokupai, wokuti mudane; sezvandakakudai, nemwi mudanevo.
\v 35 Nokuda kwaizvozvo vachaziva kuti muri vadzidzi vangu, kana munorudo pakati penyu.
\v 36 Simoni Petro akati kwaari: Ishe, munoendepiko? Jesu akamupindura, akati: Kwandinoenda, haunganditeveri zvino; asi uchanditevera pashure.
\v 37 Petro, akati kwaari: Ishe, handingakuteveriyi zvino neiko? Ndicharadzika vupenyu bwangu pasi nokuda kwenyu.
\v 38 Jesu akamupindura, \add akati\add*: ucharadzikira vupenyu ini here? zvirokwazvo, zvirokwazvo ndinoti kwauri: Jongwe haringariri, usati wandiramba katatu.
