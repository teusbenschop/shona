\c 6
\s Vanezvuru zvishanu vanopiwa chikafu naJesu
\p
\v 1 Shure kwezvinhu izvi Jesu wakaenda mhiri kwegungwa reGarirea, ndiro reTibheriasi.
\v 2 Zvino chaunga chikuru chikamutevera, nokuti vakaona zvishamiso zvaaiita kuna avo vairwara.
\v 3 Jesu akakwira mugomo, ipapo akagara anavadzidzi vake.
\v 4 Zvino paseka mutambo wavaJudha, wakanga wava pedo.
\p
\v 5 Zvino Jesu paakasimudza meso, wakaona chaunga chikuru chichiuya kwaari, akati kuna Firipi: Tingatengepiko zvingwa, kuti ava vadye?
\v 6 Wakareva izvozvo achimuidza, nokuti iye amene waiziva zvaakanga achida kuita.
\v 7 Firipi akamupindura \add achiti\add*: Zvingwa zvamadhenari* anamazana maviri hazvingavaringani, kuti mumwe nomumwe atore \add chimedu\add* chidiki.
\v 8 Mumwe wavadzidzi vake, Andiriyasi munun'una waSimoni Petro, akati kwaari:
\v 9 Pano pane kamukomana kanezvingwa zvishanu zvebhari nehove mbiri duku; asi zvingava zvinyiko kuvazhinji vakadai?
\v 10 Asi Jesu wakati: Garisai vanhu pasi. Zvino kwakanga kunouswa uzhinji panzvimbo \add iyo\add*. Naizvozvo varume vakagara pasi, muuwandu vachinge zvuru zvishanu.
\v 11 Zvino Jesu akatora zvingwa; akati avonga, akagovera kuvadzidzi, vadzidzi \add vakagovera\add* avo vakanga vagere pasi; nehovevo saizvozvo pavaida napo.
\v 12 Zvino vakati vaguta akati kuvadzidzi vake: Unganidzai zvimedu zvasara, kuti kurege kurashika chinhu.
\v 13 Naizvozvo vakazviunganidza pamwechete, vakazadza matengu anegumi namaviri nezvimedu zvezvingwa zvishanu zvebhari, zvakanga zvasara kuna vakadya.
\v 14 Zvino vanhu avo vakati vaona chishamiso chakaitwa naJesu, vakati: Zvirokwazvo uyu ndiye uya muporofita, unofanira kuuya panyika.
\v 15 Zvino Jesu wakati aziva kuti voda kuuya kuzomubata nesimba, kuzomuita mambo, akabvazve akaenda mugomo ari oga.
\s Jesu unofamba pamusoro pemvura
\p
\v 16 Zvino ava madekwana, vadzidzi vake vakaburukira kugungwa,
\v 17 vakapinda muchikepe, vakatanga kuyambuka gungwa kuenda Kapenaume. Zvino kwakanga kwasviba, asi Jesu wakanga asati asvika kwavari.
\v 18 Gungwa rikatanga kumuka nokuti mhepo huru yaivhuvhuta.
\v 19 Zvino vakati vakwasva zvikuru masitadhiya* anenge makumi maviri namashanu kana makumi matatu, vakaona Jesu achifamba pamusoro pegungwa, achiswedera pedo nechikepe; vakatya.
\v 20 Asi iye wakati kwavari: Ndini, musatya.
\v 21 Zvino vakatenda kumugamuchira muchikepe, pakarepo chikepe chikasvika kunyika kwavakanga vachienda.
\s Jesu chingwa choupenyu
\p
\v 22 Chifume chaunga chakanga chimire kune rumwe rutivi rwegungwa, pachakaona kuti pakanga pasina chimwe chikepe chiduku ipapo, kunze kwechimwe makanga mapinda vadzidzi vake, machiri, uye kuti Jesu haana kuenda navadzidzi vake muchikepe chidiki, asi vadzidzi vake vakaenda voga.
\v 23 Asi kwakasvika zvimwe zvikepe zvidiki zvaibva Tibheriyasi pedo nenzvimbo pavakambodyira chingwa, mushure mokunge Ishe ambovonga.
\v 24 Zvino naizvozvo chaunga chakati chaona kuti Jesu wakanga asipo, kana vadzidzi vake, vakapindavo muzvikepe zvidiki, vakasvika Kapenaume, vachitsvaka Jesu.
\v 25 Zvino vakati vamuwana kune rumwe rutivi rwegungwa, vakati kwaari: Mudzidzisi, masvika pano rinhiko?
\v 26 Jesu akavapindura, akati: Zvirokwazvo, zvirokwazvo, ndinoti kwamuri: Munonditsvaka, kwete nokuti makaona zvishamiso, asi nokuti makadya zvingwa mukaguta.
\v 27 Musashandira chikafu chinoparara, asi chikafu icho chinogara kusvika kuupenyu hwusingaperi, chamuchapiwa noMwanakomana womunhu; nokuti Mwari Baba vakaisa chiratidzo paari.
\v 28 Ivo vakati kwaari: Tichaiteiko, kuti tibate mabasa aMwari?
\v 29 Jesu akapindura akati kwavari: Iri ndiro basa raMwari, kuti mutende kuna iye waakatuma.
\p
\v 30 Naizvozvo vakati kwaari: Munoita chiratidzo chipiko zvino kuti tione, tikutendei? Imwi munobateiko?
\v 31 Madzibaba edu akadya mana* murenje, sezvazvakanyorwa, \add zvichinzi\add*: Wakavapa chingwa chakabva kudenga kuti vadye.
\v 32 Zvino Jesu akati kwavari: Zvirokwazvo, zvirokwazvo, ndinoti kwamuri: Mozisi haana kukupai chingwa chakabva kudenga, asi ndiBaba vangu vanokupai chingwa chechokwadi chinobva kudenga.
\v 33 Nokuti chingwa chaMwari ndiye unoburuka achibva kudenga achipa upenyu kunyika.
\v 34 Zvino vakati kwaari: Ishe, garai muchitipa chingwa ichi.
\v 35 Jesu akati kwavari: Ndini chingwa choupenyu; uyo unouya kwandiri, haangatongovi nenzara nounotenda kwandiri haangatongovi nenyota.
\p
\v 36 Asi ndakati kwamuri: Nemwivo makandiona, asi hamutendi.
\v 37 Zvose Baba zvavanondipa zvichauya kwandiri; nounouya kwandiri, handingatongomurasiri kunze.
\v 38 Nokuti ndakaburuka kubva kudenga, kwete kuti ndiite kuda kwangu, asi kuda kwaiye wakandituma.
\v 39 Uku ndiko kuda kwababa vakandituma, kuti pazvose zvavakandipa, ndisarasikirwa nechinhu, asi kuti ndichimutse nezuva rokupedzisira.
\v 40 Uye uku ndiko kuda kowakandituma, kuti mumwe nomumwe, unoona Mwanakomana, nokutenda kwaari, ave noupenyu hwusingaperi, neni ndichamumutsa nezuva rokupedzisira.
\p
\v 41 Zvino vaJudha vakagunun'una pamusoro pake, nokuti wakati: Ndini chingwa chakaburuka kubva kudenga.
\v 42 Vakati: Uyu haazi Jesu Mwanakomana waJosefa, baba namai vake vatinoziva here? Zvino ungagoti seiko: Ndakaburuka kubva kudenga.
\v 43 Jesu akapindura naizvozvo akati kwavari: Musagunun'una pakati penyu.
\v 44 Hakuna munhu ungauya kwandiri, kunze kokuti Baba vakandituma vamukweva; neni ndichamumutsa nezuva rokupedzisira.
\v 45 Zvakanyorwa muvaporofita \add zvichinzi\add*: Vachadzidziswa vose naMwari. Mumwe nomumwe naizvozvo wakanzwa akadzidziswa naBaba, unouya kwandiri.
\v 46 Kwete kuti kune munhu wakaona Baba; kunze kweuyo unobva kunaMwari, ndiye wakaona Baba.
\v 47 Zvirokwazvo, zvirokwazvo, ndinoti kwamuri: Unotenda kwandiri unoupenyu hwusingaperi.
\v 48 Ndini chingwa choupenyu.
\v 49 Madzibaba enyu akadya mana* murenje, akafa.
\v 50 ichi ndicho chingwa chinoburuka kubva kudenga, kuti munhu achidye agorega kufa.
\v 51 Ndini chingwa chipenyu, chakaburuka kubva kudenga; kana munhu achidya chingwa ichi, uchararama nokusingaperi. Chingwa chandichapa, inyama yangu, yandichapa hwuve upenyu hwenyika.
\p
\v 52 Naizvozvo vaJudha vakakakavadzana pakati pavo vachiti: Munhu uyu ungatipa seiko nyama yake tidye?
\v 53 Naizvozvo Jesu wakati kwavari: Zvirokwazvo, zvirokwazvo, ndinoti kwamuri: Kunze kokuti madya nyama yoMwanakomana womunhu, nokumwa ropa rake, hamunoupenyu mamuri.
\v 54 Ani nani unodya nyama yangu nokumwa ropa rangu, unoupenyu hwusingaperi, uye ini ndichamumutsa nezuva rokupedzisira.
\v 55 Nokuti nyama yangu ichikafu zvirokwazvo, neropa rangu chimwiwa zvirokwazvo.
\v 56 Unodya nyama yangu nokumwa ropa rangu, unogara mandiri, neni maari.
\v 57 Baba vapenyu sezvavakandituma, neni ndinorarama naBaba; saizvozvo unondidya, naiyevo uchararama neni.
\v 58 Ichi ndicho chingwa chiya chakaburuka kubva kudenga; hazvina kuita samadzibaba enyu akadya mana* akafa; unodya chingwa ichi, uchararama nokusingaperi.
\p
\v 59 Zvinhu izvi wakazvireva musinagoge, achidzidzisa paKapenaume.
\s Vamwe vadzidzi vaJesu vanomusiya, asi Petro unopupura kuti Jesu ndiye Kristu
\p
\v 60 Naizvozvo vazhinji vavadzidzi vake vakati vachinzwa, vakati: Iri shoko igukutu; ndianiko ungarinzwa?
\v 61 Asi Jesu aziva mumoyo make kuti vadzidzi vake vanogunun'una nazvo, wakati kwavari: Izvi zvinokugumbusai kanhi?
\v 62 \add Muchagodiniko\add* kana muchiona Mwanakomana womunhu achikwira kwaaiva pakutanga?
\v 63 Mweya ndiye unoraramisa, nyama haibatsiri chinhu; mashoko andinotaura kwamuri, ndiwo mweya noupenyu.
\v 64 Asi variko vamwe venyu vasingatendi. Nokuti Jesu wakanga achiziva kubva pakutanga, kuti ndivanaani vaisatenda, uye kuti ndiani waizomutengesa.
\v 65 Akati: Naizvozvo ndati kwamuri: Hakuna munhu ungauya kwandiri, kunze kokuti azvipiwa naBaba.
\p
\v 66 Kubva ipapo vazhinji vavadzidzi vake vakadzokera shure, vakasazofambazve naye.
\v 67 Jesu akati kuna vanegumi navaviri: nemwi munoda kuendavo here?
\v 68 Zvino Simoni Petro akamupindura, \add akati\add*: Ishe, tichagoenda kunaaniko? Ndimwi muna mashoko oupenyu hwusingaperi,
\v 69 isu tinotenda, uye tine chokwadi kuti ndimwi Kristu Mwanakomana waMwari mupenyu.
\v 70 Jesu akavapindura \add akati\add*: Ini handina kukusanangurai imwi vanegumi navaviri here? asi mumwe wenyu ndidhiabhorosi.
\v 71 Waireva Judhasi Isikarioti waSimoni; nokuti ndiye waizomutengesa, ari mumwe wavanegumi navaviri.
