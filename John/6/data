\c 6
\s Zvuru zvishanu zvinogutswa naJesu
\p
\v 1 Shure kwezvinhu izvi Jesu wakasimuka akaenda mhiri kwegungwa reGarirea, rinova reTibheriasi.
\v 2 Zvino chaunga chikuru chikamutevera, nekuti vakaona zviratidzo zvake zvaaiita kune avo vairwara.
\v 3 Jesu ndokukwira mugomo, akagarapo nevadzidzi vake.
\v 4 Zvino pasika, mutambo wevaJudha, wakange waswedera.
\p
\v 5 Zvino Jesu paakasimudza meso, ndokuona kuti chaunga chikuru chinouya kwaari, akati kuna Firipi: Tichatengepi zvingwa, kuti ava vadye?
\v 6 Wakareva izvozvo achimuidza, nekuti iye waiziva zvaaizoita.
\v 7 Firipi akamupindura \add achiti\add*: Zvingwa zvemadhenari* mazana maviri hazvivakwani, kuti umwe neumwe wavo atore chiduku.
\v 8 Umwe wevadzidzi vake, Andiriyasi munun'una waSimoni Petro, akati kwaari:
\v 9 Pane kamukomana pano kane zvingwa zvishanu zvebhari* nehove duku mbiri; asi zvinyi kuvazhinji vakadai?
\v 10 Asi Jesu wakati: Garisai vanhu pasi. Zvino kwakange kune uswa uzhinji panzvimbo iyo. Naizvozvo varume vakagara pasi, muuwandu vachinge zvuru zvishanu.
\v 11 Zvino Jesu wakatora zvingwa, avonga akagovera kuvadzidzi, vadzidzi \add vakagovera\add* avo vakange vagere pasi; saizvozvowo zvehove diki zvakawanda sezvavaida.
\v 12 Zvino vakati vaguta, akati kuvadzidzi vake: Unganidzai zvimedu zvasara, kuti kurege kurashika chinhu.
\v 13 Naizvozvo vakaunganidza, vakazadza matengu gumi nemaviri nezvimedu zvezvingwa zvishanu zvebhari, zvakasara kune avo vakadya.
\v 14 Kuzoti vanhu avo vaona chiratidzo Jesu chaakaita, vakati: Zvirokwazvo uyu ndiye muporofita uchauya panyika.
\v 15 Naizvozvo Jesu aziva kuti voda kuuya nekumubata nesimba, kumuita mambo, akasuduruka akaenda mugomo ari oga.
\s Jesu unofamba pamusoro pemvura
\p
\v 16 Zvino ava madekwana, vadzidzi vake vakaburukira kugungwa,
\v 17 zvino vapinda muchikepe, vakayambuka gungwa kuuya Kapenaume. Zvino kwakange kwatosviba, asi Jesu wakange asati asvika kwavari.
\v 18 Gungwa ndokumuka nekuti mhepo huru yaivhuvhuta.
\v 19 Zvino vakati vakwasva masitadhiya* anenge makumi maviri nemashanu kana makumi matatu, vakaona Jesu achifamba pamusoro pegungwa, achiswedera pachikepe; zvino vakatya.
\v 20 Asi wakati kwavari: Ndini, musatya.
\v 21 Zvino vakada kumugamuchira muchikepe; pakarepo chikepe chikasvika kunyika kwavakange vachienda.
\s Jesu chingwa cheupenyu
\p
\v 22 Chifume chaunga chakange chimire kune rumwe rutivi rwegungwa, chichiona kuti pakange pasina rimwe igwa ipapo kunze kweriri rimwe makange mapinda vadzidzi vake mariri, uye kuti Jesu haana kupinda nevadzidzi vake mugwa, asi vadzidzi vake vakange vaenda voga,
\v 23 (asi kwakasvika mamwe magwa aibva Tibheriyasi pedo nenzvimbo pavakadya chingwa, mushure mokunge Ishe avonga)
\v 24 naizvozvo chaunga chakati chaona kuti Jesu wakange asipo kana vadzidzi vake, ivo vakapindawo mumagwa, vakasvika Kapenaume, vachitsvaka Jesu.
\v 25 Zvino vamuwana mhiri kwegungwa, vakati kwaari: Rabhi*, masvika pano rinhi?
\v 26 Jesu akavapindura akati: Zvirokwazvo, zvirokwazvo, ndinoti kwamuri: Munonditsvaka, kwete nekuti makaona zviratidzo, asi nekuti makadya zvezvingwa mukaguta.
\v 27 Musashandira chikafu chinoparara, asi chikafu chinogara kusvika kuupenyu hwusingaperi, Mwanakomana wemunhu chaachakupai; nekuti Mwari Baba vakaisa pane uyu mucherechedzo.
\v 28 Naizvozvo vakati kwaari: Tichaitei, kuti tishande mabasa aMwari?
\v 29 Jesu akapindura akati kwavari: Iri ndiro basa raMwari, kuti mutende kune waakatuma iye.
\p
\v 30 Naizvozvo vakati kwaari: Ko imwi munoita chiratidzo chipi kuti tione tikutendei? munoshandei?
\v 31 Madzibaba edu akadya mana* murenje, sezvazvakanyorwa \add zvichinzi\add*: Wakavapa chingwa chakabva kudenga kuti vadye.
\v 32 Naizvozvo Jesu akati kwavari: Zvirokwazvo, zvirokwazvo, ndinoti kwamuri: Mozisi haana kukupai chingwa chakabva kudenga; asi Baba vangu vanokupai chingwa chechokwadi chinobva kudenga.
\v 33 Nekuti chingwa chaMwari ndiye unoburuka achibva kudenga achipa upenyu kunyika.
\v 34 Zvino vakati kwaari: Ishe, tipei chingwa ichi nguva dzose.
\v 35 Jesu ndokuti kwavari: Ndini chingwa cheupenyu; uyo unouya kwandiri, haangatongovi nenzara; neunotenda kwandiri haangatongovi nenyota.
\p
\v 36 Asi ndakati kwamuri: Nemwi makandiona, asi hamuna kutenda.
\v 37 Vose Baba vavanondipa vachauya kwandiri; neunouya kwandiri, handingatongomurasiri kunze.
\v 38 Nekuti ndakaburuka kudenga, kwete kuti ndiite chido changu, asi chido chaiye wakandituma.
\v 39 Zvino ichi ndicho chido chaBaba vakandituma, kuti chose chavakandipa, ndisarasikirwa \add nechinhu\add* pachiri, asi ndichimutse nezuva rekupedzisira.
\v 40 Uye ichi ndicho chido chewakandituma, kuti wose unoona Mwanakomana uye achitenda kwaari, ave neupenyu hwusingaperi, uye ini ndichamumutsa nezuva rekupedzisira.
\p
\v 41 Zvino vaJudha vakagunun'una pamusoro pake, nekuti wakati: Ndini chingwa chakaburuka kubva kudenga.
\v 42 Ndokuti: Uyu haasi iye Jesu Mwanakomana waJosefa, baba namai vake vatinoziva isu here? Zvino iye unogoti sei: Ndakaburuka kubva kudenga.
\v 43 Naizvozvo Jesu akapindura akati kwavari: Musagunun'una pakati penyu.
\v 44 Hakuna munhu unogona kuuya kwandiri, kunze kwekuti Baba vakandituma vamukweva, uye ini ndichamumutsa nezuva rekupedzisira.
\v 45 Zvakanyorwa muvaporofita \add zvichinzi\add*: Uye vachadzidziswa vose naMwari. Wose naizvozvo wakanzwa naBaba akadzidza, unouya kwandiri.
\v 46 Kwete kuti kune wakaona Baba, kunze kweuyo unobva kuna Mwari, ndiye wakaona Baba.
\v 47 Zvirokwazvo, zvirokwazvo, ndinoti kwamuri: Unotenda kwandiri, une upenyu hwusingaperi.
\v 48 Ini ndiri chingwa cheupenyu.
\v 49 Madzibaba enyu akadya mana* murenje, asi akafa.
\v 50 Ichi chingwa chinoburuka kubva kudenga, kuti munhu adye pachiri agorega kufa.
\v 51 Ini ndini chingwa chipenyu, chakaburuka kubva kudenga; kana munhu achidya zvechingwa ichi, uchararama nekusingaperi. Uye chingwa ini chandichapa, inyama yangu, ini yandichapira upenyu hwenyika.
\p
\v 52 Naizvozvo vaJudha vakakakavadzana vachiti: Uyu unogona kutipa sei nyama \add yake\add* tidye?
\v 53 Naizvozvo Jesu wakati kwavari: Zvirokwazvo, zvirokwazvo, ndinoti kwamuri: Kunze kwekuti mudye nyama yeMwanakomana wemunhu nekumwa ropa rake, hamuna upenyu mamuri.
\v 54 Unodya nyama yangu nekumwa ropa rangu, une upenyu hwusingaperi, uye ini ndichamumutsa nezuva rekupedzisira.
\v 55 Nekuti nyama yangu chikafu zvirokwazvo, neropa rangu chimwiwa zvirokwazvo.
\v 56 Unodya nyama yangu nekumwa ropa rangu, unogara mandiri, neni maari.
\v 57 Baba vapenyu sezvavakandituma, neni ndinorarama naBaba; naizvozvo unondidya, naiye uchararama neni.
\v 58 Ichi chingwa chakaburuka kubva kudenga; hazvina kuita semadzibaba enyu akadya mana* akafa; unodya chingwa ichi, uchararama nekusingaperi.
\p
\v 59 Zvinhu izvi wakazvireva musinagoge achidzidzisa paKapenaume.
\s Vadzidzi vaJesu vazhinji vanomusiya
\p
\v 60 Naizvozvo vazhinji vevadzidzi vake vakati vachinzwa, vakati: Iri shoko igukutu; ndiani unogona kurinzwa?
\v 61 Asi Jesu aziva mukati make kuti vadzidzi vake vanogunun'una neizvi, wakati kwavari: Izvi zvinokugumbusai kanhi?
\v 62 Ko \add muchagodini\add* kana muchiona Mwanakomana wemunhu achikwira kwaaiva pakutanga?
\v 63 Mweya ndiye unoraramisa, nyama haibatsiri chinhu; mashoko ini andinotaura kwamuri, mweya uye upenyu.
\v 64 Asi variko vamwe venyu vasingatendi. Nekuti Jesu wakange achiziva kubva pakutanga, kuti ndivanaani vaisatenda, uye kuti ndiani waizomutengesa.
\v 65 Akati: Nekuda kwaizvozvi ndati kwamuri: Hakuna munhu unogona kuuya kwandiri, kunze kwekuti azvipiwa naBaba.
\p
\v 66 Kubva ipapo vazhinji vevadzidzi vake vakadzokera shure, vakasazofambazve naye.
\v 67 Naizvozvo Jesu wakati kune vanegumi nevaviri: Imwiwo hamudi kuenda here?
\v 68 Zvino Simoni Petro akamupindura, \add akati\add*: Ishe, tichaenda kuna ani? Mashoko eupenyu hwusingaperi ari kwamuri,
\v 69 uye isu tinotenda, uye tinoziva kuti ndimwi Kristu Mwanakomana waMwari mupenyu.
\v 70 Jesu akavapindura \add akati\add*: Ini handina kukusanangurai imwi vanegumi nevaviri here, asi umwe wenyu ndidhiabhorosi.
\v 71 Waireva Judhasi Isikarioti waSimoni; nekuti ndiye waizomutengesa, ari umwe wevanegumi nevaviri.
