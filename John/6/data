\c 6
\s Vanezvuru zvishanu vanopiwa zvokudya naJesu
\p
\p
\v 1 Shure kwezvinhu izvi Jesu wakaenda mhiri kwegungwa reGariri, ndiro reTiberiasi.
\v 2 Chaunga chikamutevera, nokuti vakavona zvishamiso zvaaiita kuvarwere.
\v 3 Jesu akakwira mugomo, akagaramo navadzidzi vake.
\v 4 Paseka mutambo wavaJudha, wakanga uri pedo.
\v 5 Zvino wakati achisimudza, akavona vanhu vazhinji zhinji vachivuya kwaari, akati kuna Firipi: Tingatengepiko zvingwa, kuti vanhu ava vadye?
\v 6 Wakareva izvozvo achimuidza, nokuti iye wakaziva amene zvaakanga achida kuita.
\v 7 Firipi akamupindura \add achiti\add*: Zvingwa zvamadenari* anamazana maviri hazvingavaringani, kuti mumwe nomumwe atore zvishoma.
\v 8 Mumwe wavadzidzi vake, Andiriyasi, munun'una waSimoni Petro, akati kwaari:
\v 9 Pano pane kamukomana, kanezvingwa zvishanu zvebhari nehove mbiri; asi zvingava zvinyiko kuvazhinji vakadai?
\v 10 Asi Jesu wakati: Garisai vanhu pasi. Zvino kwakanga kunovuswa vuzhinji panzvimbo iyo. Naizvozvo varume vakagara pasi, muvuwandu, vainge zvuru zvishanu.
\v 11 Zvino Jesu akatora zvingwa; akati avonga, akazvipa vadzidzi vadzidzi \add vakapa\add* vakanga vagere pasi; nehovevo saizvozvo pavaida napo.
\v 12 Zvino vakati vaguta, akati kuvadzidzi vake; Vunganidzai zvimedu zvakasara, kuti kurege kurashika chinhu.
\v 13 Naizvozvo vakazvivunganidza, vakazadza matengu anegumi namaviri nezvimedu zvezvingwa zvishanu zvebari, zvakanga zvasara kuna vakadya.
\v 14 Zvino vanhu vakati vavona chishamiso chaakaita, vakati: Zvirokwazvo uyu ndiye uya muporofita, unofanira kuvuya panyika.
\v 15 Zvino Jesu, zvaakaziva kuti vodo kuvuya kuzomubata nesimba, kuzomuita mambo, akabvazve akaenda mugomo ari oga.
\s Jesu unofamba pamusoro pemvura
\p
\v 16 Zvino ava madekwana, vadzidzi vake vakaburukira kugungwa,
\v 17 vakapinda muchikepe, vakatanga kuyambuka gungwa kuenda Kapenaume. Zvino kwakanga kwasviba, asi Jesu wakanga asati asvika kwavari.
\v 18 Gungwa rikatanga kumutswa nemhepo huru yaivhuvhuta.
\v 19 Zvino vakati vakwasva zvikuru masitadhiya* anenge makumi maviri namashanu kana makumi matatu, vakavona Jesu achifamba pamusoro pegungwa, achiswedera pedo negwa; vakatya.
\v 20 Asi iye akati kwavari: Ndini, musatya.
\v 21 Zvino vakatenda kumugamuchira muchikepe, pakarepo chikepe chikasvika kunyika kwavakanga vachienda.
\s Jesu chingwa chovupenyu
\p
\v 22 Fume mangwana chaunga chakanga chimire kune rumwe rutivi rwegungwa, chikavona kuti pakanga pasina chimwe chikepe chiduku ipapo, kunze kwechimwe makanga mapinda vadzidzi vake, machiri, vuye kuti Jesu haana kupinda mukati navadzidzi vake muchikepe chidiki, asi vadzidzi vake vakaenda voga.
\v 23 Asi kwakasvika zvimwe zvimwe zvikepe zvidiki zvaibva Tibheriyasi pedo nenzvimbo pavakadyira zvingwa, mushure mokunge Ishe ambovonga.
\v 24 Zvino naizvozvo chaunga chakati chavona, kuti Jesu haapo, kana vadzidzi vake, vakapindavo vamene muzvikepe zvidiki, vakasvika Kapenaume, vachitsvaka Jesu.
\v 25 Zvino vakati vamuwana kune rumwe rutivi rwegungwa, vakati kwaari: Mudzidzisi, masvika pano riniko?
\v 26 Jesu akavapindura, akati: Zvirokwazvo, zvirokwazvo, ndinoti kwamuri: Hamunditsvaki nokuti makavona zviratidzo, asi nokuti makadya zvingwa mukaguta.
\v 27 Musashandira zvokudya zvinoparara, asi zvokudya zvinogara kusvika kuvupenyu bwusingaperi, zvamuchapiwa noMwanakomana womunhu; nokuti Baba, vakaisa chisimbiso kwaari.
\v 28 Zvino ivo vakati kwaari: Tichaiteiko, kuti tibate mabasa aMwari?
\v 29 Jesu akapindura, akati kwavari: Iri ndiro basa raMwari ndiro, kuti mutende kuna iye waakatuma.
\v 30 Naizvozvo vakati kwaari: Munoita chiratidzo chipiko zvino kuti tivone, tikutendei? imwi munobateiko?
\v 31 Madzibaba edu akadya mana murenje, sezvazvakanyorwa, \add zvichinzi\add*: Wakavapa chingwa chakabva kudenga, kuti vadye.
\v 32 Zvino Jesu akati kwavari: Zvirokwazvo, zvirokwazvo, ndinoti kwamuri: Mozisi haana kukupai chingwa chakabva kudenga, asi ndiBaba vangu vanokupai chingwa chazvokwadi, chinobva kudenga.
\v 33 Nokuti chingwa chaMwari ndiye unoburuka achibva kudenga, unopa vupenyu kunyika.
\v 34 Zvino vakati kwaari: Ishe, garai muchitipa chingwa ichi.
\v 35 Jesu akati kwavari: Ndini chingwa chovupenyu; uyo unovuya kwandiri, haangatongovi nenzara, nounotenda kwandiri haangatongovi nenyota.
\v 36 Asi ndakati kwamuri: Nemwivo makandivona, asi hamutendi.
\v 37 Zvose Baba zvavanondipa zvichavuya kwandiri; nounovuya kwandiri, handingatongomudzingiri kunze.
\v 38 Nokuti handina kuburuka kubva kudenga, kuti ndiite kuda kwangu, asi kuda kowakandituma.
\v 39 Uku ndiko kuda kwababa vakandituma, kuti pazvose zvaakandipa, ndisarasikirwa nechinhu, asi kuti ndichimutse nezuva rokupedzisira.
\v 40 Vuye ndiko kuda kowakandituma, kuti mumwe nomumwe, unotarira Mwanakomana, nokutenda kwaari, ave novupenyu bwusingaperi; neni ndichamumutsa nezuva rokupedzisira.
\v 41 Zvino vaJudha vakagunun'una pamusoro pake, nokuti wakati: Ndini chingwa chakaburuka kubva kudenga.
\v 42 Vakati: Uyu haazi Jesu Mwanakomana waJosefa, baba namai vake vatinoziva here? Zvino ungagoti seiko: Ndakaburuka kudenga.
\v 43 Jesu akapindura naizvozvo, akati kwavari: Musagunun'una pakati penyu.
\v 44 Hakuna ungavuya kwandiri, kunze kokuti Baba, vakandituma, vamukweva; neni ndichamumutsa nezuva rokupedzisira.
\v 45 Zvakanyorwa muvaporofita \add muchinzi\add*: Vachadzidziswa vose naMwari. Mumwe nomumwe naizvozvo wakanzwa naBaba akadzidza, unovuya kwandiri.
\v 46 Kwete kuti kune munhu wakavona Baba; kunze kweuyo uri waMwari, ndiye wakavona Baba.
\v 47 Zvirokwazvo, zvirokwazvo, ndinoti kwamuri: Unotenda, kwandiri unovupenyu bwusingaperi.
\v 48 Ndini chingwa icho chovupenyu.
\v 49 Madzibaba enyu akadya mana murenje, akafa.
\v 50 ichi ndicho chingwa, chinoburuka kubva kudenga, kuti munhu achidye, arege kufa.
\v 51 Ndini chingwa chipenyu, chakaburuka kubva kudenga; kana munhu achidya chingwa ichi; uchararama nokusingaperi. Chingwa chandichapa, inyama yangu, yandichapa bwuve vupenyu bwenyika.
\v 52 Naizvozvo vaJudha vakakakavadzana pakati pavo, vachiti: Munhu uyu ungatipa seiko nyama tidye?
\v 53 Naizvozvo Jesu akati kwavari: Zvirokwazvo, zvirokwazvo, ndinoti kwamuri: Kana musingadyi nyama yoMwanakomana womunhu, vuye usingamwi ropa rake, hamunovupenyu mamuri.
\v 54 Aninani unodya nyama yangu, nkumwa ropa rangu, unovupenyu bwusingaperi; vuye ini ndichamumutsa nezuva rokupedzisira.
\v 55 Nokuti nyama yangu izvokudya zirokwazvo, neropa rangu izvokumwa zvirokwazvo.
\v 56 Unodya nyama yangu, nkumwa ropa rangu, unogara mandiri, neni maari.
\v 57 Baba vapenyu, sezvavakandituma, neni ndichararama naBaba; saizvozvo unondidya, uchararama neni.
\v 58 Ichi ndicho chingwa chiya chakaburuka kubva kudenga; hazvina kuita samadzibaba akadya mana akafa; unodya chingwa ichi uchararama nokusingaperi.
\v 59 Zvinhu izvi Wakazvireva musinagoge, achidzidzisa paKapenaume.
\s Vamwe vadzidzi vaJesu vanomusiya, asi Petro unopupura kuti Jesu ndiye Kristu
\p
\v 60 Naizvozvo vazhinji vavadzidzi vake vakati vachinzwa, vakati: Iri shoko igukutu; ndianiko ungarinzwa?
\v 61 Asi Jesu, aziva mumoyo make kuti vadzidzi vake vanon'un'una naizvozvo, akati kwavari: Izvi zvinokugumbusai kanhi?
\v 62 \add Muchagodiniko\add* kana muchivona Mwanakomana womunhu achikwira kwaaiva pakutanga?
\v 63 Mweya ndiye unoraramisa, nyama hainamaturo; mashoko andinotaura kwamuri, ndiwo mweya novupenyu.
\v 64 Asi variko vamwe venyu vasingatendi nokuti Jesu wakanga achiziva kubva pakutanga, kuti ndivanaani vaisatenda, vuye kuti ndiani waizomutengesa,
\v 65 Akati: Naizvozvo ndakati kwamuri: Hakuna munhu ungavuya kwandiri, kunze kokuti azvipiwa naBaba.
\v 66 Kubva ipapo vazhinji vavadzidzi vake vakadzokera shure, vakasazofambazve naye,
\v 67 Jesu akati kuna vanegumi navaviri: nemwi munoda kuendavo here?
\v 68 Zvino Simoni Petro akamupindura, akati: Ishe, tichagoenda kunaaniko? Ndimi muna mashoko ovupenyu bwusingaperi,
\v 69 Isu tinotenda, vuye tine chokwadi kuti ndimwi uya Kristu Mwanakomana waMwari mupenyu.
\v 70 Jesu akapindura \add akati\add*: Ini handina kukusanangurai, imwi vanegumi navaviri here? asi mumwe wenyu ndowa Dhiabhurosi.
\v 71 Wakareva Judhasi, Isikarioti, waSimoni, nokuti iye ndiye waizomutengesa, ari mumwe wavanegumi navaviri.
