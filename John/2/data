\c 2
\s Jesu unoshandura mvura ikava waini
\p
\v 1 Zvino nezuva retatu mutambo wokuwana waivapo paKana yeGariri; namai vaJesu vakanga varipo.
\v 2 NaJesuvo navadzidzi vake vakadamwa kumutambo wokuwana.
\v 3 Waini yakati ichishaikwa, mai vaJesu vakati kwaari: Havana waini.
\v 4 Jesu akati kwavari: Ndineiko newe, mukadzi? Nguva yangu ichigere kusvika.
\v 5 Mai vake vakati kuvaranda:Zvose zvaanokuvudzai, muzviite.
\v 6 Zvino kwakanga kwakaiswa zvirongo zvitanhatu zvamabwe, netsika yokunatsa yavaJudha, rimwe nerimwe raizadzwa nezviyero zviviri kana zvitatu.
\v 7 Jesu akati kwavari: Zadzai zvirongo nemvura. Vakazvizadza kusvikira pamiromo.
\v 8 Akati kwavari: Cherai zvino, mukumikidze kumubati womutambo. Vakaita saizvozvo.
\v 9 Mubati womutambo wakati aravira mvura ikava waini, asingazivi payabva, (asi varanda, vakanga vachera mvura, vaiziva), mukuru womutambo akadana chikomba,
\v 10 akati kwaari: Munhu mumwe nomumwe pakutanga unopa waini yakanaka, neisinganaki kana vamwa kwazvo, asi iwe wachengeta waini yakanaka kusvikira zvino.
\v 11 Ndiko kutanga kwezvishamiso kwakaitwa naJesu paKana yeGariri, akaratidza kubwinya kwake; vadzidzi vake vakatenda kwaari.
\v 12 Shure kwaizvozvo wakaburukira Kapenaume, iye namai vake navanun'una vake, navadzidzi vake; akagarapo mazuva asiri mazvinji.
\s Jesu unonatsa tembere
\p
\v 13 Zvino paseka yavaJudha yakanga yava pedo, Jesu akakwira Jerusarema.
\v 14 Akawana mutembere avo vaitengesa mombe namakwai nenjiva, navatsinhanisi vemari vagere.
\v 15 Akaruka tyava yorwonzi rudiki, akavabudisa vose mutembere, namakwai nemombe; akatevura mari yavaitsinhanisa, nokukwidibira matafura avo.
\v 16 Akati kuna vaitengesa njiva: Bvisai zvinhu izvozvi pano; musaita imba yaBaba vangu imba yokutengesera.
\v 17 Vadzidzi vake vakarangarira kuti kwakanyorwa \add kuchinzi\add*: Kushingairira imba yenyu kwakandipedza.
\v 18 Zvino vaJudha vakapindura, vakati kwaari: Ungatiratidza chiratidzo cheiko, chokuti unoita zvinhu izvozvi?
\v 19 Jesu akapindura, akati kwaari: Putsai tembere iyi, namazuva matatu ndichaimutsa.
\v 20 Naizvozvo vaJudha vakati: Makore anamakumi mana namatanhatu tembere iyi ichivakwa zvino iwe ungaimutsa namazuva matatu here?
\v 21 Asi iye waireva tembere yomuviri wake.
\v 22 Zvino wakati amutswa kuvakafa, vadzidzi vake vakarangarira, kuti wakanga areva izvozvo kwavari; vakatenda magwaro neshoko rakanga rarebwa naJesu.
\v 23 Zvino wakati ari Jerusarema papaseka pamutambo, vazhinji vakatenda kuzita rake, vachivona zviratidzo zvaaiita.
\v 24 Asi Jesu haana kuzvikumikidza kwavari, nokuti wakanga achivaziva vose.
\v 25 Wakanga asingatsvaki kuti munhu mumwe apupure zvomunhu; nokuti wakanga achiziva zvakanga zviri mumunhu.
