\c 2
\s Jesu unoita chishamiso chekutanga
\p
\v 1 Zvino nezuva retatu kwakava nemuchato muKana yeGarirea; namai vaJesu vakange varipo.
\v 2 NaJesuwo wakange akokwa \add pamwe\add* nevadzidzi vake kumuchato.
\v 3 Waini yakati ichishaikwa, mai vaJesu vakati kwaari: Havana waini.
\v 4 Jesu akati kwavari: Mukadzi, ndinei newe? Nguva yangu haisati yasvika.
\v 5 Mai vake vakati kuvaranda: Chipi nechipi chaanokuudzai, itai.
\v 6 Zvino kwakange kwakaiswapo zvirongo zvitanhatu zvemabwe semanatsiro emaJudha, chimwe nechimwe chaipinda zviyero zviviri kana zvitatu.
\v 7 Jesu akati kwavari: Zadzai zvirongo nemvura. Vakazvizadza kusvikira pamuromo.
\v 8 Ndokubva ati kwavari: Cherai ikozvino, mutakurire kumubati wechikafu. Vakazvitakura.
\v 9 Mubati wechikafu wakati aravira mvura ikava waini, asingazivi kwainobva (asi varanda vakange vachera mvura vaiziva), mubati wechikafu akadana muwani,
\v 10 ndokuti kwaari: Munhu umwe neumwe pakutanga unopa waini yakanaka, kana vanyatsomwa, isina kunyatso\add naka\add*; iwe wachengeta waini yakanaka kusvikira zvino.
\p
\v 11 Uku kutanga kwezviratidzo kwakaita Jesu paKana yeGarirea, akaratidza kubwinya kwake; vadzidzi vake vakatenda kwaari.
\p
\v 12 Shure kweizvozvo wakaburukira Kapenaume, iye, namai vake, nevanun'una vake, nevadzidzi vake; vakagarako mazuva asiri mazvinji.
\s Jesu unonatsa tembere
\p
\v 13 Zvino pasika yevaJudha yakange yaswedera, Jesu ndokukwira kuJerusarema.
\p
\v 14 Akawanawo mutembere avo vanotengesa nzombe nemakwai nenjiva, nevatsinhanisi vemari vagere.
\v 15 Zvino wakati aita tyava yerwonzi, akavadzinga vose mutembere, nemakwai nemombe; akateura mari yevatsinhanisi, ndokupidigura matafura.
\v 16 Akati kune vaitengesa njiva: Bvisai zvinhu izvi pano; musaita imba yaBaba vangu imba yekutengeserana.
\v 17 Vadzidzi vake ndokurangarira kuti kwakanyorwa \add kuchinzi\add*: Kushingairira imba yenyu kwandidya kukandipedza.
\p
\v 18 Naizvozvo vaJudha vakapindura, vakati kwaari: Unotiratidza chiratidzo chei, chekuti unoita zvinhu izvi?
\v 19 Jesu akapindura akati kwavari: Pazai tembere iyi, uye mumazuva matatu ndichaimutsa.
\v 20 Naizvozvo vaJudha vakati: Makore makumi mana nematanhatu tembere iyi ichivakwa, zvino iwe ungaimutsa nemazuva matatu here?
\v 21 Asi iye waireva zvetembere yemuviri wake.
\v 22 Naizvozvo wakati amuka kuvakafa, vadzidzi vake vakarangarira kuti wakange areva izvi kwavari; ndokutenda magwaro, neshoko Jesu rakange areva.
\p
\v 23 Zvino wakati ava muJerusarema papasika, pamutambo, vazhinji vakatenda kuzita rake pavakaona zviratidzo zvaaiita.
\v 24 Asi Jesu pachake haana kuzvikumikidza kwavari, nekuti wakange achivaziva vose.
\v 25 Uye nekuti wakange asingatsvaki kuti ani nani apupure zvemunhu; nekuti wakange achiziva pachake zvakange zviri mumunhu.
