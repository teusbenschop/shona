\c 3
\s Jesu naNikodhimo
\p
\v 1 Kwaivapo munhu wokuvaFarisi, Nikodhimo \add riri\add* zita rake, mutungamiriri wavaJudha.
\v 2 Uyu wakauya kuna Jesu usiku, akati kwaari: Mudzidzisi, tinoziva kuti muri Mudzidzisi wakabva kuna Mwari; nokuti hakuna munhu unogona kuita zvishamiso izvi zvamunoita, kana Mwari asinaye.
\v 3 Jesu akapindura akati kwaari: Zvirokwazvo, zvirokwazvo, ndinoti kwauri: Kunze kokuti munhu aberekwa kutsva, haangaoni ushe hwaMwari.
\v 4 Nikodhimo akati kwaari: Munhu ungagoberekwa seiko ava mukuru? Ungapinda rwechipiri mudumbu ramai vake agoberekwa here?
\v 5 Jesu akapindura, \add akati\add*: Zvirokwazvo, zvirokwazvo, ndinoti kwauri: Kana munhu asingaberekwi nemvura noMweya, haangagoni kupinda muushe hwaMwari.
\v 6 Icho chakaberekwa nenyama inyama; nechakaberekwa noMweya, mweya.
\v 7 Usashamiswa nokuti ndati kwauri: Zvakafanira kuti uberekwe kutsva?
\v 8 Mhepo inovhuvhuta painoda napo, unonzwa inzwi rayo, asi hauzivi painobva nepainoenda; ndizvo zvakaita mumwe nomumwe wakaberekwa noMweya.
\v 9 Nikodhimo akapindura akati kwaari: Zvinhu izvi zvingagoitika seiko?
\v 10 Jesu akapindura, akati kwaari: Iwe uri mudzidzisi wavaIsraeri, asi haunzwisisi zvinhu izvozvi here?
\v 11 Zvirokwazvo, zvirokwazvo, ndinoti kwauri: Tinotaura zvatinoziva, tichipupura zvatakaona; asi imwi hamugamuchiri uchapupu hwedu.
\v 12 Kana ndakakuudzai zvinhu zvenyika mukasatenda, mungagotenda seiko kana ndichikuudzai zvinhu zvokudenga?
\v 13 uye hakuna munhu wakakwira kudenga, asi iye wakaburuka kubva kudenga, Mwanakomana womunhu uri kudenga.
\v 14 Zvekare Mozisi sezvaakasimudza nyoka murenje, saizvozvovo Mwanakomana womunhu unofanira kusimudzwa,
\v 15 kuti ani nani unotenda maari, arege kuparara asi ave noupenyu hwusingaperi.
\v 16 Nokuti Mwari wakada nyika zvakadai, kuti wakapa Mwanakomana wake wakaberekwa woga, kuti ani nani unotenda kwaari, arege kuparara, asi ave noupenyu hwusingaperi.
\v 17 Nokuti Mwari haana kutumira Mwanakomana wake munyika, kuti ape nyika mhosva, asi kuti nyika kubudikidza naye iponeswe.
\v 18 Unotenda kwaari, haapiwi mhosva; asi usingatendi watopiwa mhoswa, nokuti haana kutenda kuzita roMwanakomana waMwari wakaberekwa \add ari\add* mumwe woga.
\v 19 Uku ndiko kupiwa mhosva, kuti chiedza chakasvika panyika, asi vanhu vakada rima pane chiedza; nokuti mabasa avo akanga akaipa.
\v 20 Nokuti mumwe nomumwe unoita zvakaipa unovenga chiedza, uye haauyi pachiedza, kuti mabasa ake arege kumhurwa.
\v 21 Asi unoita chokwadi unouya pachiedza, kuti mabasa ake aratidzwe kuti akaitwa munaMwari
\s Kupupura kwaJohwani Mubhabhatidzi
\p
\v 22 Shure kwezvinhu izvi Jesu navadzidzi vake vakasvika munyika yeJudhiya, ipapo akagara navo achibhabhatidza.
\p
\v 23 NaJohwani wakanga achibhabhatidzavo muAinoni pedo neSarimi, nokuti paiva nemvura zhinji ipapo; vakauya vakabhabhatidzwa.
\v 24 Nokuti Johwani wakanga achigere kukandwa mutirongo.
\p
\v 25 Zvino nharo dzikamuka pakati pavadzidzi vaJohwani navaJudha pamusoro pokunatsa.
\v 26 Vakauya kuna Johwani vakati kwaari: Mudzidzisi, uya waiva nemwi mhiri kwaJorodhani, wamaimbopupurira, tarirai, ndiye unobhabhatidza, uye vose vanoenda kwaari.
\v 27 Johwani akapindura akati: Munhu haangagamuchiri chinhu, kunze kokuti chapiwa kwaari kubva kudenga.
\v 28 Imwi mumene munondipupurira kuti ndakati: Handizi Kristu ini, asi kuti ndakatumwa pamberi pake.
\v 29 Uyo unomwenga ndiye chikomba; asi shamwari yechikomba inomira ichimunzwa, inofara zvikuru nekuda kwenzwi rechikomba. Naizvozvo mufaro wangu uyu wazadziswa.
\v 30 Iye unofanira kukura, asi ini kudukupiswa.
\p
\v 31 Unobva kumusoro uri pamusoro pezvose. Unobva panyika ndowenyika, unotaura zvenyika; unobva kudenga ndiye uri pamusoro pezvose.
\v 32 Zvaakaona nezvaakanzwa, ndizvo zvaanopupura; asi hakuna munhu unogamuchira kupupura kwake.
\v 33 Uyo unogamuchira kupupura kwake unosimbisa kuti Mwari ndowechokwadi.
\v 34 Nokuti uyo wakatumwa naMwari, ndiye unotaura mashoko aMwari; nokuti haapi Mweya nechiyero.
\v 35 Baba vanoda Mwanakomana, vakapa zvinhu zvose muruoko rwake.
\v 36 Unotenda kuMwanakomana, unoupenyu hwusingaperi; asi usingatendi Mwanakomana, haangaoni upenyu, asi kutsamwa kwaMwari kunogara pamusoro pake.
