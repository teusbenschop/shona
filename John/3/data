\c 3
\s Jesu naNikodhimo
\p
\v 1 Kwaivapo nomumwe murume wavaFarisi, Nikodhimo riri zita rake, mutungamiriri wavaJudha.
\v 2 Iye akavuya kuna Jesu vusiku, akati kwaari: Mudzidzisi, tinoziva kuti muri Mudzidzisi wakabva kunaMwari; nokuti hakuna munhu unogona kuita zvishamiso izvi zvamunoita, kunze kokuti Mwari anaye.
\v 3 Jesu akapindura akati kwaari: Zvirokwazvo, zvirokwazvo, ndinoti kwauri: Kunze kokuti ana munhu asingaberekwi kutsva haangavoni vushe bwaMwari.
\v 4 Nikodhimo akati kwaari: Munhu ungagoberekwa seiko ava mukuru? Ungapindazve mudumbu ramai vake rwechipiri, akaberekwa here?
\v 5 Jesu akapindura, \add akati\add*: Zvirokwazvo zvirokwazvo, ndinoti kwauri: Kana munhu asingaberekwi nemvura noMweya, haangagoni kupinda muvushe bwaMwari.
\v 6 Chakaberekwa nenyama inyama; chakaberekwa noMweya, mweya.
\v 7 Usashamiswa nokuti ndati kwauri: Unofanira kuberekwa kutsva?
\v 8 Mhepo inovhuvhuta painoda napo, unonzwa inzwi rayo, asi hauzivi painobva napainoenda; ndizvo zvakaita mumwe nomumwe wakaberekwa noMweya.
\v 9 Nikodhimo akapindura, akati kwaari: Zvinhu izvi zvingagoitika seiko?
\v 10 Jesu akapindura, akati kwaari: Iwe uri mudzidzisi wavaIsraeri asi haunzwisisi zvinhu izvozvi here?
\v 11 Zvirokwazvo, zvirokwazvo, ndinoti kwauri: Tinotaura zvatinoziva tichipupura zvatakavona; asi imwi hamugamuchiri vuchapupu bwedu.
\v 12 Kana ndakakuvudzai zvinhu zvenyika, mukasatenda, mungagotenda seiko, kana ndichikuvudzai zvinhu zvokudenga?
\v 13 Vuye hakuna munhu wakakwira kudenga, asi iye wakaburuka kubva kudenga, Mwanakomana womunhu uri kudenga.
\v 14 Zvekare Mozisi sezvaakasimudza nyoka murenje, saizvozvovo Mwanakomana womunhu unofanira kusimudzwa,
\v 15 kuti aninani unotenda kwaari, arege kuparara ave novupenyu bwusingaperi.
\v 16 Nokuti Mwari wakada nyika nokudaro, kuti wakapa Mwanakomana wake wakaberekwa ari mumwe woga, kuti aninani unotenda kwaari, arege kuparara, asi ave novupenyu bwusingaperi.
\v 17 Nokuti Mwari haana kutumira Mwanakomana wake panyika, kuti arashe nyika, asi kuti nyika iponeswe nokuda kwake.
\v 18 Unotenda kwaari, haarashwi; asi usingatendi, watorashwa, nokuti haana kutenda kuzita roMwanakomana waMwari wakaberekwa ari mumwe woga.
\v 19 Kurashwa ndokuku, kuti chiedza chakasvika panyika, asi vanhu vakada rima kupfuvura chiedza, nokuti mabasa avo akanga akaipa.
\v 20 Nokuti mumwe nomumwe unoita zvakaipa unovenga chiedza, haavuyi pachiedza, kuti mabasa ake arege kusvorwa.
\v 21 Asi unoita zvokwadi unovuya pachiedza, kuti mabasa ake avonekwe, kuti akaitwa munaMwari
\s Kupupura kwaJohwani Mubhabhatidzi
\p
\v 22 Shure kwaizvozvo Jesu navadzidzi vake vakasvika munyika yeJudhiya, ipapo akagarako navo achibhabhatidza.
\v 23 NaJohwani wakanga achibhabhatidzavo muAinoni, pedo neSarimi, nokuti paiva nemvura zhinji ipapo; vakavuya, vakabhabhatidzwa.
\v 24 Nokuti Johwani wakanga achigere kukandwa mutirongo.
\v 25 Zvino nharo dzikamuka pakati pavadzidzi vaJohwani nomumwe muJudha pamusoro pokuzvinatsa.
\v 26 Vakavuya kuna Johwani, vakati kwaari: Mudzidzisi, uya waiva nemwi mhiri kwaJorodhani, wamaimbopupurira, tarirai, naiye unobhabhatidza, vuye vose vanovuya kwaari.
\v 27 Johwani akapindura, akati: Munhu haangagamuchiri chinhu, kana asina kuchipiwa chichibva kudenga.
\v 28 imwi mumene munondipupurira, kuti ndakati: Handizi Kristu ini, asi kuti ndakatumwa pamberi pake.
\v 29 Unomwenga ndicho chikomba; asi shamwari yechikomba ichamira ichimunzwa, inofara zvikuru nenzwi rechikomba. Uku ndiko kufara kwangu kwazadzisika.
\v 30 Iye unofanira kukura, asi ini kudukupiswa.
\v 31 Unobva kumusoro ndiye uri pamusoro pezvose; nounobva panyika ndowenyika, unotaura zvenyika; unobva kudenga ndiye uri pamusoro pezvose.
\v 32 Zvaakavona nezvaakanzwa, ndizvo zvaanopupura; asi hakuna munhu unogamuchira kupupura kwake.
\v 33 Uyo wakagamuchira kupupura kwake, wakasimbisa kuti Mwari ndowa zvokwadi.
\v 34 Nokuti wakatumwa naMwari, ndiye unotaura mashoko aMwari; nokuti haapi Mweya nechiyero.
\v 35 Baba vanoda Mwanakomana, vakapa zvose muruvoko rwake.
\v 36 Unotenda kuMwanakomana, unovupenyu bwusingaperi; asi usingateereri Mwanakomana, haangavoni vupenyu, asi kutsamwa kwaMwari kunogara pamusoro pake.
