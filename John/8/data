\c 8
\s Mukadzi wakabatwa achifeva
\p
\v 1 Asi Jesu wakaenda kugomo reMiorivhi.
\v 2 Zvino mangwanani akadzokera zve kutembere, vanhu vose vakavuya kwaari; akagara pasi akavadzidzisa.
\v 3 Vanyori navaFarisi vakamuvigira mukadzi wakanga abatwa achifeva, vakamugadzika pakati pavo.
\v 4 Vakati kwaari: Mudzidzisi, mukadzi uyu wakabatwa achifeva, panzvimbo pomene.
\v 5 Zvino pamurairo, Mozisi wakatiraira kuti vakadaro vatakwe namabwe; zvino imwi munoti kudiniko?
\v 6 Izvozv vakareva, vachimuidza, kuti vawane chavangamupomera mhosva nacho. Asi Jesu wakakotama, akanyora pasi nomumwe sousina kuvanzwa.
\v 7 Zvino ivo vakati vachiramba vachimubvunza, akakotoroka, akati kwavari: Usine chivi pakati penyu, ngaatange kukanda ibwe kwaari.
\v 8 Zvino akakotamazve, akanyora pasi.
\v 9 Zvino ivo vakati vachi\add zvi\add*nzwa, nokurova kwehana dzavo, vakabuda mumwe-mumwe, kutanga vakuru kusvikira kuno wokupedzisira; Jesu akasara ari oga, nomukadzi \add wakanga\add* amire pakati.
\v 10 Jesu akakotoroka; zvino asingavoni munhu, asi mukadzi oga, akati kwaari: Mai, varipiko vaya vakupomerai mhosva? Hakuna wakutonga here?
\v 11 Iye akati: Hakuna, Ishe! Jesu akati kwaari: Nenivo handikupi mhosva. Enda hako, usatadza zve.
\s Jesu chiedza chenyika
\p
\v 12 Zvino Jesu wakataurazve kwavari, akati: Ndini chiedza chenyika; unonditevera haangatongofambi murima, asi uchava nechiedza chovupenyu.
\v 13 Naizvozvo vaFarisi vakati kwaari: Unozvipupurira iwe; kupupura kwako hakuzi kwazvokwadi.
\v 14 Jesu akapindura akati kwavari: Kunyange ndichizvipupurira, kupupura kwangu ndokwazvokwadi; nokuti ndinoziva kwandakabva, nokwandinoenda; asi imwi hamuzivi kwandakabva, nokwandinoenda.
\v 15 imwi munotonga nenyama; ini handitongi munhu.
\v 16 Asi kunyange ndichitonga, kutonga kwangu ndokwazvokwadi; nokuti handizi ndoga, asi ini naBaba vakandituma.
\v 17 Vuye mumurairo wenyu makanyorwa, kuti kupupura kwavanhu vaviri ndokwazvokwadi.
\v 18 Ndini ndinozvipupurira, naBaba vakandituma vanondipupurira.
\v 19 Zvino ivo vakati kwaari: Baba vako varipiko? Jesu akapindura, \add akati\add*: Hamundizivi ini, kunyange naBaba vanguvo; dai maindiziva ini, mungadai maizivavo naBaba vangu.
\v 20 Jesu wakataura mashoko awa paimba yezvipo achidzidzisa mutembere; asi hakuna munhu wakamubata, nokuti nguva yake yakanga isati yasvika.
\v 21 Zvino Jesu wakatizve kwavari: Ndinoenda, vuye muchanditsvaka, mukafira muzvivi zvenyu; pandinoenda, imwi hamungavuyipo.
\v 22 Zvino vaJudha vakati: Uchazvivuraya kanhi? nokuti: Pandinoenda, imwi hamungavuyipo?
\v 23 Akati kwavari; imwi munobva pasi, ini ndinobva kumusoro; imwi muri venyika ino, ini handizi wenyika ino.
\v 24 Naizvozvo ndati kwamuri: Muchafira muzvivi zvenyu, nokuti kana musinganditendi, kuti ndini iye, muchafira muzvivi zvenyu.
\v 25 Zvino vakati kwaari: Iwe ndiwe aniko? Jesu akati kwavari: Izvo zvandinongoramba ndichikuvudzai kubva pakutanga.
\v 26 Ndine zvizhinji zvandinoda kureva nokutonga pamusoro penyu; asi uyo wakandituma ndowazvokwadi; izvo zvandakanzwa kwaari, ndizvo zvandinotaura kunyika.
\v 27 Havana kunzwisisa kuti unotaura kwavari zvaBaba.
\v 28 Naizvozvo Jesu wakati kwvari: Kana masimudza Mwanakomana womunhu, ipapo muchaziva kuti ndini \add iye\add*, vuye handiiti chinhu changu, asi sezvandakadzidziswa naBaba ndinotaura zvinhu izvi.
\v 29 Zvino uyo wakandituma uneni; Baba havana kundisiya ndiri ndoga; nokuti ini ndinoita nguva dzose zvinomufadza.
\v 30 Wakati achareva izvozvo, vazhinji vakatenda kwaari.
\v 31 Zvino Jesu wakati kuvaJudha avo, vakatenda kaari: Kana imwi muchigara mushoko rangu, muri vadzidzi vangu zvirokwazvo,
\v 32 Muchaziva zvokwadi, nezvokwadi ichakusunungurai.
\v 33 Vakamupindura, \add vakati\add*: Tiri zvizvarwa zvaAbhurahamu isu, hatina kutongova varanda vomunhu; zvino iwe ungareva seiko \add kuti\add* muchasunungurwa?
\v 34 Jesu akavapindura, \add akati\add*; Zvirokwazvo, zvirokwazvo, ndinoti kwamuri: Mumwe nomumwe unoita chivi, ndiye muranda wechivi.
\v 35 Muranda haagari mumba nokusingaperi; mwanakomana unogara nokusingaperi.
\v 36 Naizvozvo kana Mwanakomana achikusunugurai, muchava vakasununguka kwazvo.
\v 37 Ndinoziva kuti muri zvizvarwa zvaAbhurahamu; asi munotsvaka kundivuraya, nokuti shoko rangu harina nzvimbo mamuri.
\v 38 Ini ndinoreva izvo zvandakavona kunaBaba vangu; imwi munoita izvo zvamakavona kunababa venyu.
\v 39 Vakapindura, vakati kwaari: Baba vedu ndiAbhurahamu. Jesu akati kwavari: Dai maiva vana vaAbhurahamu, maiita mabasa aAbhurahamu.
\v 40 Asi zvino munotsvaka kundivuraya, munhu wakakuvudzai zvokwadi, yandakanzwa kunaMwari. Abhurahamu haana kuita izvozvo.
\v 41 Imwi munoita mabasa ababa venyu. Zvino ivo vakati kwaari: Hatina kuberekwa novupombwe; tina baba vamwe, Mwari.
\v 42 Jesu akati kwavari: Dai Mwari aiva baba venyu, maindida; nokuti ini ndakabuda, ndikabva kunaMwari. Nokuti handinavo kuzvivuyira, asi ndiye wakandituma.
\v 43 Nemhaka yei musinganzwisisi kutaura kwangu? Nokuti hamugoni kunzwa shoko rangu.
\v 44 Imwi muri vababa \add venyu\add* Dhiabhorosi munoda kuita chishuvo chababa venyu. Iye wakanga ari muvurai kubva pakutanga, asingagari muzvokwadi, nokuti maari hamuna zvokwadi. Kana achireva nhema, unoreva zvezvake nokuti ndiye munyepi vuye baba vadzo.
\v 45 Asi ini, ndinoreva zvokwadi, hamunditendi.
\v 46 Ndianiko kwamuri ungandipomera chivi? Vuye kana ndichireva zvokwadi, munoregereiko kunditenda?
\v 47 Uyo uri waMwari unonzwa mashoko aMwari; imwi hamunzwi nemhaka iyi, nokuti hamuzati muri vaMwari.
\v 48 Naizvozvo vaJudha vakapindura, vakati kwaari: Hatina kureva kwazvo here, kuti iwe uri muSamaria, unomweya wakaipa?
\v 49 Jesu akapindura, \add akati\add*: Handina mweya wakaipa, asi ndinokudza baba vangu: zvino imwi mondizvidza.
\v 50 Ini handitsvaki kurumbidzwa kwangu; uriko mumwe unotsvaka, nokutonga..
\v 51 Zvirokwazvo, zvirokwazvo, ndinoti kwamuri: Kana munhu akachengeta shoko rangu, haatongovoni rufu nokusingaperi.
\v 52 Naizvozvo vaJudha vakati kwaari: Zvono toziva kuti unomweya wakaipa; Abhurahamu wakafa, navaporofita; zvino iwe unoti: Kana munhu akachengeta shoko rangu, haangatongoraviri rufu.
\v 53 Ko iwe uri mukuru kunaBaba vedu Abhurahamu vakafa? Navaporofita vakafa? Unozviita aniko?
\v 54 Jesu akapindura, \add akati\add*: Kana ini ndichizvikudza, kuzvikudza kwangu hakuna maturo; ndiBaba vangu vanondikudza, avo vamunoti ndiMwari wenyu.
\v 55 Asi imwi hamuna kuvaziva; asi ini ndinovaziva; kana ini ndikati handivazivi, ndichava murevi wenhema semwi; asi ndinovaziva ini, ndinochengeta shoko ravo.
\v 56 Abhurahamu, baba venyu, vakafara, vachiti vachavona zuva rangu; vakarivona, vakafara.
\v 57 Ipapo vaJudha vakati kwaari: Iwe ugere kusvika makore anamakumi mashanu, wakavona Abhurahamu here?
\v 58 Jesu akati kwavari: Zvirokwazvo, zvirokwazvo, ndinoti kwamuri: Abhurahamu asati avapo, ini ndiripo.
\v 59 Ipapo vakanonga mabwe kuti vamuposhere; asi Jesu wakazvivanza, akabuda mutembere achipinda napakati pavo, akapfuvura saizvozvo.
