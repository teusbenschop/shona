\c 14
\s Jesu unonyaradza vadzidzi vake
\p
\v 1 Moyo yenyu irege kutambudzika; imwi tendai kunaMwari, mutendevo kwandiri.
\v 2 Mumusha maBaba vangu mune dzimba zhinji; dai kusaiva kudaro, ndingadai ndaikuudzai; ndinoenda kundokugadzirirai nzvimbo.
\v 3 Kana ndikaenda kundokugadzirirai nzvimbo, ndichauyazve ndikugamuchirei kwandiri; kuti apo pandiri, nemwi muvepovo.
\v 4 Uye pandinoenda munopaziva, nenzira munoiziva.
\v 5 Tomasi akati kwaari: Ishe, hatizivi pamunoenda; ko nzira tingaiziva sei?
\v 6 Jesu akati kwaari: Ndini nzira, nechokwadi, noupenyu; hapana unouya kuna Baba, asi nokwandiri.
\v 7 Dai makanga mandiziva ini, mungadai maiziva Baba vanguvo; kubva zvino munovaziva, makavaona.
\v 8 Firipi akati kwaari: Ishe, tiratidzei Baba, zvigotiringana.
\v 9 Jesu akati kwaari: Ndakava nemwi nguva refu yakadai, ko hauzati wandiziva here, Firipi? Wandiona ini, waona Baba; zvino unoreva seiko \add uchiti\add*: Tiratidzei Baba?
\v 10 Hautendi here kuti ndiri munaBaba, naBaba vari mandiri? Mashoko andinoreva kwamuri, handiarevi pachangu; asi Baba, vanogara mandiri, ndivo vanoita mabasa.
\v 11 Nditendei kuti ini \add ndiri\add* munaBaba, naBaba \add vari\add* mandiri; kana zvimwe nditendei nokuda kwamabasa amene.
\v 12 Zvirokwazvo, zvirokwazvo, ndinoti kwamuri: Unotenda kwandiri mabasa andinoita iye uchaaitavo, uchaita makuru kunawawa; nokuti ndinoenda kunaBaba vangu.
\v 13 Uye chipi nechipi chamunokumbira muzita rangu, icho ndichachiita, kuti Baba varumbidzwe muMwanakomana.
\v 14 Kana muchikumbira chinhu chipi muzita rangu, ndicha\add chi\add*ita.
\v 15 Kana muchindida, chengetai mirairo yangu.
\v 16 Neni ndichakumbira Baba, naivovo vachakupai mumwe Munyaradzi, kuti agare nemwi nokusingaperi,
\v 17 Mweya wechokwadi, usingagamuchirwi nenyika, nokuti haimuoni, kana kumuziva; asi imwi munomuziva, nokuti ugere nemwi, uchava mukati menyu.
\v 18 Handingakusiyiyi muri nherera; ndichauya kwamuri.
\v 19 Asi kwechinguvana, nyika haichazondioni; asi imwi munondiona, nokuti ndiri mupenyu, nemwivo muchava vapenyu.
\v 20 Nezuva iro muchandiziva kuti ndiri muna baba, nemwi mandiri, neni mamuri.
\v 21 Unemirairo yangu achiichengeta, ndiye unondida; uye unondida uchadikamwa naBaba vangu; neni ndichamuda, ndichazviratidza kwaari.
\v 22 Judhasi usati ari iye Isikariyoti, akati kwaari: Ishe, munodireiko kuzviratidza kwatiri, asi kwete kunyika?
\v 23 Jesu akapindura akati kwaari: Kana munhu achindida, uchachengeta shoko rangu, naBaba vangu vachamuda, uye tichauya kwaari, tikaita ugaro hwedu maari.
\v 24 Usingandidi, haachengeti mashoko angu; neshoko ramunonzwa, harizi rangu, asi rababa vakandituma.
\v 25 Zvinhu izvozvi ndazvitaura kwamuri ndichinemwi.
\v 26 Asi Munyaradzi, Mweya Mutsvene, uchatumwa naBaba muzita rangu, iye uchakudzidzisai zvinhu zvose, uye akuyeudzirei zvinhu zvose zvandakareva kwamuri.
\v 27 Rugare ndinokusiyirai; rugare rwangu ndinokupai kwete sokupa kwenyika ini ndinopa kwamuri. Moyo yenyu irege kutambudzika, irege kutya.
\v 28 Makanzwa kuti ini ndakati sei kwamuri: Ndinoenda, ndigouya\add zve\add* kwamuri. Kana maindida, maifara, nokuti ndati ndinoenda kunaBaba; nokuti Baba vangu vakuru kwandiri.
\v 29 Zvino ndakuudzai zvisati zvaitika, kuti kana zvoitika mungatenda.
\v 30 Kubva zvino handichazotauri zvizhinji nemwi, nokuti muchinda wenyika ino unouya; asi haanechinhu kwandiri;
\v 31 asi kuti nyika izive kuti ndinoda Baba, uye kuti Baba sezvavakandiraira, ndizvo zvandinoita. Simukai, ngatibve pano.
