\c 15
\s Muzambiringa namatavi
\p
\v 1 Ndini muzambiringa wazvokwadi, baba vangu ndivo murimi.
\v 2 Davi rimwe nerimwe riri mandiri risingabereki zvibereko vanoribvisa; rimwe nerimwe rinobereka zvibereko, vanorinatsa, kuti riwedzere zvibereko.
\v 3 imwi matonatswa neshoko randakareva kwamuri.
\v 4 Garai mandiri, neni mamuri. Sedavi risingagoni kubereka zvibereko roga, kana risingagari mumuzambiringa; saizvozvo nemivo, kana musingagari mandiri.
\v 5 Ini ndiri muzambiringa, imwi matavi. Unogara mandiri, neni maari, ndiye unobereka zvibereko zvakawanda; nokuti kunze kwangu hamugoni kuita chinhu.
\v 6 Kana munhu asingagari mandiri, unorashwa kunze sedavi, ndokuwoma; vano avunganidza, ndokukandira mumoto, apiswe.
\v 7 Kana muchigara mandiri, namashoko angu achigara mamuri, muchakumbira zvamunoda, muchazviitirwa.
\v 8 Baba vangu vanokudzwa naizvozvi, kuti mubereke zvibereko zvakawanda; vuye muchava vadzidzi vangu.
\v 9 Baba sezvavakandida, neni ndikakudai; garai murudo rwangu.
\v 10 Kana muchichengeta mirairo yangu, muchagara murudo rwangu, seni ndaichengeta mirairo yaBaba vangu, ndichigara murudo rwavo.
\v 11 Zvinhu izvozvi ndakazvitaura kwamuri, kuti mufaro wangu ugare mamuri, nomufaro wenyu uzare.
\v 12 Uyu ndiwo murairo wangu, kuti mudane, seni ndakakudai imi.
\v 13 Hakunomunhu unorudo rukuru kunourwu, kuti munhu aradzikire pasi hama dzake vupenyu bwake.
\v 14 imwi muri hama dzangu, kana muchiita chipi nechipi chandokurairai.
\v 15 Handichakuidziyi varanda; nokuti muranda haazivi zvinoitwa nashe wake, asi ndinokuidzai hama; nokuti zvose zvandakanzwa kunaBaba vangu, ndakakuzivisai izvo.
\v 16 imwi hamuna kundisanangura, asi ini ndakakusanangurai, ndikakugadzai kuti muende mubereke zvibereko, vuye zvibereko zenyu zvigare; kuti chinhu chipi nechipi chamunenge muchikumbira kunaBaba muzita rangu, vakupei icho.
\v 17 Izvi zvinhu ndinokurairai, kuti mudane.
\v 18 Kana nyika ichikuvengai, muzive kuti yakandivenga isati yakuvengai imwi.
\v 19 Kana maiva venyika, nyika yaida vayo; asi nokuti hamusi venyika, asi ini ndikakusanangurai kubva panyika, naizvozvo nyika inokuvengai.
\v 20 Rangarirai shoko randakareva kwamuri: Muranda haazi mukuru kunashe wake. Kana vakatambudza ini, vachakutambudzaivo, kana vakachengeta shoko rangu vachachengeta renyuvo.
\v 21 Asi izvi zvose vachakuitirai nokuda kwezita rangu, nokuti havazivi vakandituma.
\v 22 Dai ndisina kuvuya nokutaura kwavari, vangadai vasinezvivi; asi zvino havanepembedzo yezvivi zvavo.
\v 23 Unondivenga, unovenga naBaba vanguvo.
\v 24 Dai ndisina kuita pakati pavo mabasa asina kumboitwa nomumwe munhu, vangadai vasinezvivi; asi zvino vakavona nokundivenga ini naBaba vangu.
\v 25 Asi zvakaitwa, kuti shoko rizadzisike rakanyorwa pamurairo wavo, \add rinoti\add*: Vakandivenga ndisinemhosva.
\v 26 Asi kana Munyaradzi avuya, wandichatuma kwamuri, achibva kunaBaba, Mweya wazvokwadi, unobuda kunaBaba, uchandipupurira.
\v 27 Nemwivo muchapupura, nokuti maiva neni kubva pakutanga.
