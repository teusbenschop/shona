\c 15
\s Muzambiringa namatavi
\p
\v 1 Ndini muzambiringa wechokwadi, baba vangu ndivo murimi.
\v 2 Davi rimwe nerimwe riri mandiri risingabereki chibereko vanoribvisa; rimwe nerimwe rinobereka chibereko, vanorichekerera, kuti riwedzere zvibereko.
\v 3 Imwi matonatswa neshoko randareva kwamuri.
\v 4 Garai mandiri, neni mamuri. Sedavi risingagoni kubereka zvibereko roga, kana risingagari mumuzambiringa, saizvozvo nemwivo, kana musingagari mandiri.
\v 5 Ini ndiri muzambiringa, imwi muri matavi. Unogara mandiri, neni maari, ndiye unobereka zvibereko zvakawanda; nokuti kunze kwangu hamugoni kuita chinhu.
\v 6 Kana munhu asingagari mandiri, unorashwa kunze sedavi, ndokuwoma; vanoaunganidza, ndokukandira mumoto, apiswe.
\v 7 Kana muchigara mandiri, namashoko angu achigara mamuri, muchakumbira zvamunoda, muchazviitirwa.
\v 8 Baba vangu vanokudzwa naizvozvi, kuti mubereke zvibereko zvakawanda; uye muchava vadzidzi vangu.
\v 9 Baba sezvavakandida, saizvozvovo ndakakudai; garai murudo rwangu.
\v 10 Kana muchichengeta mirairo yangu, muchagara murudo rwangu, seni ndakachengeta mirairo yaBaba vangu, ndichigara murudo rwavo.
\v 11 Zvinhu izvozvi ndakazvitaura kwamuri, kuti mufaro wangu ugare mamuri, nomufaro wenyu uzare.
\v 12 Uyu ndiwo murairo wangu, kuti mudanane, sezvandakakudai.
\v 13 Hakunomunhu unorudo rukuru kunourwu, kuti munhu anoradzikira pasi shamwari dzake upenyu hwake.
\v 14 Imwi muri shamwari dzangu, kana muchiita chipi nechipi chandinokurairai.
\v 15 Handichakuidziyi varanda; nokuti muranda haazivi zvinoitwa nashe wake, asi ndinokuidzai shamwari; nokuti zvose zvandakanzwa naBaba vangu, ndakakuzivisai izvo.
\v 16 Imwi hamuna kundisarudza, asi ini ndakakusanangurai ndikakugadzai, kuti muende mubereke zvibereko, uye zvibereko zenyu zvigare; kuti chipi nechipi chamuchakumbira kunaBaba muzita rangu, vachipe kwamuri.
\v 17 Izvi zvinhu ndinokurairai, kuti mudanane.
\v 18 Kana nyika ichikuvengai, muzive kuti yakandivenga isati \add yakuvengai\add* imwi.
\v 19 Kana maiva venyika, nyika yaida vayo; asi nokuti hamusi venyika, asi ini ndakakusanangurai kubva panyika, naizvozvo nyika inokuvengai.
\v 20 Rangarirai shoko randakareva kwamuri: Muranda haazi mukuru kunashe wake. Kana vakatambudza ini, vachakutambudzaivo, kana vakachengeta shoko rangu nerenyuvo vachachengeta.
\v 21 Asi izvi zvose vachakuitirai nokuda kwezita rangu, nokuti havamuzivi iye wakandituma.
\v 22 Dai ndisina kuuya ndikataura kwavari, vangadai vasina chivi; asi zvino havana manzvengero ezvivi zvavo.
\v 23 Unondivenga, unovenga Baba vanguvo.
\v 24 Dai ndisina kuita pakati pavo mabasa asina kumboitwa nomumwe munhu, vangadai vasina chivi; asi zvino vakaona ndokuvenga zvose ini naBaba vangu.
\v 25 Asi zvakaitwa, kuti shoko rizadzisike rakanyorwa pamurairo wavo, \add rinoti\add*: Vakandivenga ndisinemhosva.
\v 26 Asi kana Munyaradzi auya, wandichatumira kwamuri kubva kunaBaba, Mweya wechokwadi, unobuda kunaBaba, uchandipupurira.
\v 27 Nemwivo muchapupura, nokuti maiva neni kubva pakutanga.
