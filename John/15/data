\c 15
\s Muzambiringa nematavi
\p
\v 1 Ini ndiri muzambiringa wechokwadi, uye baba vangu murimi.
\v 2 Davi rimwe nerimwe \add riri\add* mandiri risingabereki chibereko, vanoribvisa; uye rimwe nerimwe rinobereka chibereko, vanorichekerera, kuti riwedzere kubereka.
\v 3 Imwi matonatswa neshoko randataura kwamuri.
\v 4 Garai mandiri, neni mamuri. Sedavi risingagoni kubereka zvibereko pacharo, kana risingagari mumuzambiringa, saizvozvo nemwi hamugoni, kana musingagari mandiri.
\v 5 Ini ndiri muzambiringa, imwi matavi. Unogara mandiri, neni maari, ndiye unobereka chibereko chakawanda; nekuti kunze kwangu hamugoni kuita chinhu.
\v 6 Kana munhu asingagari mandiri, unorashwa kunze sedavi, ndokusvava, vanoaunganidza, ndokukandira mumoto, apiswe.
\v 7 Kana muchigara mandiri, nemashoko angu achigara mamuri, muchakumbira zvamunoda, uye muchazviitirwa.
\v 8 Baba vangu vanokudzwa neizvi, kuti mubereke chibereko chakawanda; uye muchava vadzidzi vangu.
\v 9 Baba sezvavakandida, saizvozvo ndakakudai; garai murudo rwangu.
\v 10 Kana muchichengeta mirairo yangu; muchagara murudo rwangu, seni ndakachengeta mirairo yaBaba vangu, ndinogara murudo rwavo.
\v 11 Zvinhu izvi ndazvitaura kwamuri, kuti mufaro wangu ugare mamuri, uye mufaro wenyu uzare.
\v 12 Uyu ndiwo murairo wangu, kuti mudanane, sezvandakakudai.
\v 13 Hakuna une rudo rukuru kune urwu, kuti munhu anoradzikira pasi shamwari dzake upenyu hwake.
\v 14 Imwi muri shamwari dzangu, kana muchiita chipi nechipi chandinokurairai.
\v 15 Handichakuidziizve varanda; nekuti muranda haazivi ishe wake chaanoita, asi ndakuidzai shamwari; nekuti zvose zvandakanzwa naBaba vangu, ndakakuzivisai izvo.
\v 16 Imwi hamuna kundisarudza, asi ini ndakakusarudzai ndikakugadzai, kuti imwi muende mubereke chibereko, uye chibereko chenyu chigare; kuti chipi nechipi chamunokumbira kuna Baba muzita rangu, vakupei.
\v 17 Izvi zvinhu ndinokurairai, kuti mudanane.
\v 18 Kana nyika ichikuvengai, muzive kuti yavenga ini isati \add yakuvengai\add* imwi.
\v 19 Dai maiva venyika, nyika yaida vayo; asi nekuti hamusi venyika, asi ini ndakakusarudzai kubva panyika, naizvozvo nyika inokuvengai.
\v 20 Rangarirai shoko randakareva kwamuri: Muranda haasi mukuru kuna ishe wake. Kana vakashusha ini, vachashusha imwiwo, kana vakachengeta shoko rangu vachachengeta renyuwo.
\v 21 Asi izvi zvose vachakuitirai nekuda kwezita rangu, nekuti havamuzivi wakandituma.
\v 22 Dai ndisina kuuya ndikataura kwavari, vangadai vasina chivi; asi ikozvino havana manzvengero echivi chavo.
\v 23 Unondivenga, unovenga Baba vanguwo.
\v 24 Dai ndisina kuita pakati pavo mabasa asina umwe wakaaita, vangadai vasina chivi; asi ikozvino vakaona ndokuvenga zvose ini naBaba vangu.
\v 25 Asi kuti shoko rizadziswe rakanyorwa pamurairo wavo, \add rinoti\add*: Vakandivenga pasina mhosva.
\v 26 Asi kana Munyaradzi auya, wandichatumira kwamuri kubva kuna Baba, Mweya wechokwadi, unobuda kuna Baba, uyu uchapupura nezvangu.
\v 27 Nemwiwo muchapupura, nekuti maiva neni kubva pakutanga.
