\c 9
\s Jesu unoporesa munhu wakaberekwa riri bofu
\p
\v 1 Wakati achipfuura, akaona munhu bofu kubva pakuberekwa.
\v 2 Vadzidzi vake ndokumubvunza, vachiti: Rabhi*, ndiani wakatadza, uyu kana vabereki vake, kuti aberekwe ari bofu?
\v 3 Jesu akapindura \add akati\add*: Uyu haana kutadza, kunyange nevabereki vake; asi kuti mabasa aMwari aratidzwe maari.
\v 4 Ndinofanira kushanda mabasa ewakandituma achiri masikati; usiku hwunouya, apo pasina munhu angagona kushanda.
\v 5 Kana ndichiri panyika, ndiri chiedza chenyika.
\v 6 Wakati areva izvi, akapfira pasi, akaita dope nemate, akazodza meso ebofu nedope,
\v 7 akati kwaari: Enda \add uno\add*shamba mudziva reSiroami (zvinoshandurwa \add kuti\add*: Wakatumwa) Naizvozvo wakaenda akashamba, akadzoka achiona.
\p
\v 8 Naizvozvo vavakidzani nevaimuona pakutanga kuti wakange ari bofu, vakati: Haazi iye uyu waigara achipemha here?
\v 9 Vamwe vakati: Uyu ndiye; asi vamwe \add vakati\add*: Wakaita saiye. Iye akati: Ndini.
\v 10 Naizvozvo vakati kwaari: Meso ako akazarurwa sei?
\v 11 Iye akapindura akati: Munhu unonzi Jesu wakaita dope, akazodza meso angu, akati kwandiri: Enda kudziva reSiroami undoshamba. Zvino ndikaenda ndikashamba, ndikaonazve.
\v 12 Naizvozvo vakati kwaari: Iye uripi? Akati: Handizivi.
\p
\v 13 Vakamuisa kuvaFarisi, iye waimbova bofu.
\v 14 Zvino raiva resabata apo Jesu akaita dope, akasvinudza meso ake.
\v 15 Naizvozvo zvekare vaFarisi vakamubvunzawo, kuti wakaonazve sei. Akati kwavari: Waisa dope pameso angu ndikashamba, zvino ndoona.
\v 16 Naizvozvo vamwe vevaFarisi vakati: Munhu uyu haabvi kuna Mwari, nekuti haachengeti sabata. Vamwe vakati: Munhu uri mutadzi ungaita sei zvishamiso zvakadai? Kukava nekupesana pakati pavo.
\v 17 Vakatizve kubofu: Iwe unoti kudini pamusoro pake, sezvo asvinudza meso ako? Akati: Muporofita.
\p
\v 18 Zvino vaJudha havana kutenda pamusoro pake, kuti wakange ari bofu, akaonazve, kusvikira vadana vabereki vewakaonazve,
\v 19 zvino vakavabvunza, vachiti: Uyu mwanakomana wenyu wamunoti wakaberekwa ari bofu here? Ikozvino woona sei?
\v 20 Vabereki vake vakavapindura vakati: Tinoziva kuti uyu mwanakomana wedu, uye kuti wakaberekwa ari bofu;
\v 21 asi kuti ikozvino woona sei, hatizivi; kana ndiani wasvinudza meso ake, isu hatizivi; iye wayaruka, mubvunzei, iye pachake uchazvitaurira.
\v 22 Vabereki vake vakareva izvi, nekuti vaitya vaJudha; nekuti vaJudha vakange vatotenderana kare kuti ani nani unopupura kuti ndiye Kristu, abudiswe musinagoge.
\v 23 Naizvozvo vabereki vake vakati: Wayaruka, mubvunzei.
\p
\v 24 Naizvozvo vakadana rwechipri iye munhu wakange ari bofu, vakati kwaari: Ipa Mwari rumbidzo; isu tinoziva kuti munhu uyu mutadzi.
\v 25 Iye akapindura achiti: Kunyange ari mutadzi ini handizivi; chinhu chimwe chandinoziva, kuti ndaiva bofu, ikozvino ndoona.
\v 26 Zvino vakati kwaarizve: Wakaitei kwauri? Wakasvinudza meso ako sei?
\v 27 Akavapindura, \add akati\add*: ndadokuudzai, asi hamuna kunzwa, munodirei kunzwa zvekare? Nemwi munoda kuva vadzidzi vake kanhi?
\v 28 Naizvozvo vakamutuka, vakati: Ndiwe mudzidzi wake; asi isu tiri vadzidzi vaMozisi.
\v 29 Isu tinoziva kuti Mwari wakataura kuna Mozisi; asi uyu hatizivi kwaanobva.
\v 30 Munhu akapindura akati kwavari: Nekuti pachinhu ichi pane chinoshamisa, kuti imwi hamuzivi kwaanobva, asi wasvinudza meso angu.
\v 31 Zvino tinoziva kuti Mwari haanzwi vatadzi; asi kana munhu ari mushumiri waMwari, achiita chido chake, uyu unomunzwa.
\v 32 Kubvira rinhi hakuna kumbonzwika kuti umwe wakasvinudza meso emunhu wakaberekwa ari bofu.
\v 33 Dai uyu anga asingabvi kuna Mwari, haazaigona kuita chinhu.
\v 34 Vakapindura vakati kwaari: Iwe zvachose wakaberekerwa muzvivi, zvino iwe wotidzidzisa here? Vakamudzingira kunze.
\p
\v 35 Jesu akanzwa kuti vamudzingira kunze; akati amuwana, akati kwaari: Iwe unotenda kuMwanakomana waMwari here?
\v 36 Akapindura akati: Iye ndiani, Ishe, kuti nditende kwaari?
\v 37 Jesu ndokuti kwaari: Iwe wamuona, uye ndiye unotaura newe.
\v 38 Zvino akati: Ishe ndinotenda; akamunamata.
\p
\v 39 Jesu ndokuti: Kutonga ndiko kwandakauyira panyika ino, kuti vasingaoni vaone; nevanoona vave mapofu.
\v 40 uye avo vevaFarisi vaiva naye vakanzwa zvinhu izvi, vakati kwaari: Nesu tiri mapofu here?
\v 41 Jesu akati kwavari: Dai maiva mapofu, mungadai musina chivi. Asi ikozvino munoti: Tinoona; naizvozvo chivi chenyu chinoramba chiripo.
