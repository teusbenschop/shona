\c 9
\s Jesu unoporesa munhu wakaberekwa riri bofu
\p
\v 1 Wakati achipfuvura, akavona munhu wakanga ari bofu kubva pakuberekwa.
\v 2 Vadzidzi vake vakamubvunza, vachiti: Mudzidzisi, ndianiko wakatadza, uyu kana vabereki vake, kusvikira azvarwe riri bofu?
\v 3 Jesu akapindura, \add akati\add*: Uyu haana kutadza, kunyange navabereki vake; asi \add izvi zvakaitwa \add*kuti mabasa aMwari aratidzwe maari.
\v 4 Ndinofanira kubata mabasa owakandituma, achiri masikati; vusiku bwunovuya, bwusingagoni munhu kubate basa nabwo.
\v 5 Kana ndichiri panyika, ndiri chiedza chenyika.
\v 6 Wakati areva izvozvo, akapfira pasi, akakanya dope namate, akazodza meso ebofu nedope,
\v 7 akati kwaari: Enda \add undo\add*shamba mudziva reSiroami, (ndokuti, kana zvichishandurwa, vakatumwa) Ipapo akaenda akandoshamba, akadzoka achivona.
\v 8 Naizvozvo vavakidzani vake navaisimbomuvona, kuti wakanga ari bofu, vakati: Ko uyu haazi iye waigara achikumbira here?
\v 9 Vamwe vakati: Uyu ndiye; vamwe \add vakati\add*: Wakatodzana naye. Iye akati: Ndini.
\v 10 Naizvozvo ivo vakati kwaari: Meso ako akasvinudzwa seiko?
\v 11 Akapindura akati: Munhu unonzi Jesu wakakanya dope, akazodza meso angu, akati kwandiri: Enda kudziva reSiroami, undoshamba. Zvino ndikaenda, ndikashamba, ndikavona.
\v 12 Ipapo vakati kwaari: Iye uripiko? Akati: Handizivi.
\v 13 Vakamuisa kuvaFarisi, iye wakanga ari bofu kare.
\v 14 Zvino raiva zuva resabata apo Jesu akakanya dope, akasvinudza meso ake.
\v 15 Ipapo zvekare vaFarisi vakamubvunzavo, kuti wakavoneswa sei. Akati kwavari: Waisa dope pameso angu, ndikandoshamba, ndikavona.
\v 16 Naizvozvo vamwe vavaFarisi vakati: Munhu uyu haabvi kunaMwari, nokuti haachengeti sabata. Vamwe vakati: Ko munhu mutadzi ungaita seiko zvishamiso zvakadai? Kukava nokupesana pakati pavo.
\v 17 Vakatizve kubofu: Iwe unoti kudiniko pamusoro pake, zvaakasvinudza meso ako? Akati: Muporofita.
\v 18 Naizvozvo vaJudha havana kutenda pamusoro pake, kuti wakanga ari bofu, akazovona, kusvikira vadana vabereki vowakavoneswa.
\v 19 vakavabvunza, vachiti: Uyu ndiye mwanakomana wenyu, wamunoti wakaberekwa riri bofu here? Zvino unogovona seiko?
\v 20 Vabereki vake vakavapindura, vakati: Tinoziva kuti uyu mwanakomana wedu, vuye kuti wakaberekwa ari bofu;
\v 21 kuti zvino wovona sei, hatizivi; nowakasvinudza meso ake, hatizivi; wayaruka, iye pachake uchazvitaurira.
\v 22 Vabereki vake vakareva izvozvo, nokuti vaitya vaJudha, nokuti vaJudha vakanga vatotenderana kare, kuti aninani unopupura kuti ndiye Kristu, abudiswe musinagoge.
\v 23 Naizvozvo vabereki vake vakati: Wayaruka, mubvunzei.
\v 24 Zvino vakamudanazve rwechipri, iye munhu wakanga ari bofu, vakati kwaari: Ipa Mwari rumbidzo; isu tinoziva kuti munhu uyu mutadzi.
\v 25 Iye akapindura, akati: Kunyange ari mutadzi ini handizivi; chinhu chimwe chandinoziva, kuti ndaiva bofu, zvino ndovona.
\v 26 Ipapo vakatizve kwaari: Wakaiteiko kwauri? Wakasvinudza meso ako sei?
\v 27 Akavapindura, \add akati\add*: ndakuvudzai kare, mukasanzwa. Munodireiko kunzwa zvekare? nemwi munoda kuva vadzidzi vakevo kanhi?
\v 28 Naizvozvo vakamutuka, vachiti: Iwe ndiwe mudzidzi wake, asi isu tiri vadzidzi vaMozisi.
\v 29 Tinoziva kuti Mwari wakataura naMozisi; asi uyu hatizivi kwaakabva.
\v 30 Munhu akapindura akati kwavari: Nyambere chinhu ichi chinoshamisa, kuti imwi hamuzivi kwaanobva, kunyange zvakadaro wakasvinudza meso angu.
\v 31 Zvino toziva kuti Mwari haanzwi vatadzi; asi kana munhu ari mushumiri waMwari, achiita kuda kwake, unomunzwa iye.
\v 32 Kubvira pakutanga hakuna kumbonzwika, kuti mumwe wakasvinudza meso omunhu wakaberekwa ari bofu.
\v 33 Dai uyu asingabvi kunaMwari, haazaigona kuita chinhu.
\v 34 Vakapindura, vakati kwaari: Iwe wakaberekerwa kwazvo muzvivi, zvino iwe wotidzidzisa here? Vakamudzingira kunze.
\v 35 Jesu akanzwa kuti vamudzingira kunze; akati amuwana, akati kwaari: Iwe unotenda kuMwanakomana waMwari here
\v 36 Akapindura, akati: Iye ndianiko Ishe, kuti nditende kwaari?
\v 37 Jesu akati kwaari: Wamuvona, vuye, ndiye unotaura newe.
\v 38 Ipapo akati: Ishe ndinotenda; akamunamata.
\v 39 Jesu akati: Kutonga ndiko kwandakavuyira panyika ino, kuti vasingavoni, vavone; navanovona vave mapofu.
\v 40 Avo vavaFarisi vaiva naye, vakanzwa zvhinhu izvi, vakati kwaari: Ko nesuvo tiri mapofu here?
\v 41 Jesu akati kwavari: dai maiva mapofu, hamuzaiva nezvivi. Asi zvino munoti: Tinovona; zvivi zvenyu zvinoramba zviripo.
