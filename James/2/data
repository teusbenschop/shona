\c 2
\s Regai kutsaura vanhu
\p
\v 1 Hama dzangu, kutenda kwenyu kuna Ishe wedu Jesu Kristu wekubwinya ngakusava nerusarura.
\v 2 Nekuti kana musinagoge renyu mukapinda munhu une mhete yendarama, akapfeka nguvo dzakanaka, mukapindawo murombo wakapfeka nguvo dzakasviba,
\v 3 mukatarira uyo wakapfeka nguvo dzinobwinya, mukati kwaari: Gara pano zvakanaka; uye muti kumurombo: Iwe mira ipapo, kana: Gara pano pasi pechitsiko chetsoka dzangu;
\v 4 ko hamuna kutsaura mukati menyu mukava vatongi vendangariro dzakaipa here?
\v 5 Inzwai, hama dzangu dzinodikamwa. Mwari haana kusarudza varombo venyika vakafuma parutendo here, nevadyi venhaka yeushe hwaakavimbisa kune vanomuda?
\v 6 Asi imwi makazvidza murombo. Ko vafumi havakutsikiririyi vachikukweverai kuzvigaro zvekutonga here?
\v 7 Ivo havanyombi zita rakanaka ramunodaidzwa naro here?
\v 8 Kana muchizadzisa murairo woushe, zvinoenderana nerugwaro \add runoti\add*: Ida wokwako se\add zvauno\add*zvi\add da\add* iwe, munoita zvakanaka.
\v 9 Asi kana mune rusarura, munoita chivi, munopwiswa nemurairo sevadariki.
\v 10 Nekuti ani nani unochengeta murairo wose, akagumburwa kune umwe, wava nemhosva kune yose.
\v 11 Nekuti iye wakati: Usaita upombwe, wakatiwo: Usauraya. Zvino kana usingaiti upobwe, asi uchiuraya, wava mudariki wemurairo.
\v 12 Taurai saizvozvo, uye itai seizvozvo sevanozotongwa nemurairo werusununguko.
\v 13 Nekuti kutonga kusina ngoni ndekweuyo usina kuitira \add vamwe\add* ngoni; uye ngoni dzinozvirumbidza dzichikunda kutonga.
\s Rutendo rwusina mabasa rwakafa
\p
\v 14 Zvinobatsirei, hama dzangu, kana munhu achiti ane rutendo asi asina mabasa? Rutendo urwu rwungamuponesa here?
\v 15 Kana mukoma kana hanzvadzi yakashama, uye achishaiwa chikafu chezuva rimwe nerimwe,
\v 16 mumwe wenyu akati kwavari: Endai murugare, mudziyirwe, mugute, musingavapi zvinhu izvo zvinodikamwa nemuviri, zvinogobatsirei?
\v 17 Saizvozvowo rutendo kana rwusina mabasa, rwakafa pacharwo.
\v 18 Asi mumwe uchati: Iwe une rutendo, neni ndine mabasa: Ndiratidze rutendo rwako rwusina mabasa, neni ndigokuratidza rutendo rwangu nemabasa angu.
\v 19 Iwe unotenda kuti kuna Mwari mumwe; unoita zvakanaka; madhimoni anotendawo \add izvozvo\add* achidedera.
\v 20 Asi unoda kuziva here iwe munhu dununu, kuti rutendo rwusina mabasa rwakafa?
\v 21 Abhurahamu baba vedu haana kunzi wakarurama nemabasa here abayira mwanakomana wake Isaka pamusoro pearitari?
\v 22 Unoona kuti rutendo rwakabata pamwe nemabasa ake, uye nemabsa rutendo rwakaperedzerwa;
\v 23 nerugwaro rukazadzisika rwunoti: Abhurahamu wakatenda Mwari, zvikaverengerwa kwaari kuti ndiko kururama; akanzi shamwari yaMwari.
\v 24 Naizvozvo munoona kuti munhu unonzi wakarurama nemabasa, uye kwete nerutendo chete.
\v 25 Saizvozvowo Rakabhi chifeve, haana kunzi wakarurama nemabasa here agamuchira nhume, nekudziendesa neimwe nzira?
\v 26 Nekuti semuviri usina mweya wakafa, saizvozvo rutendo rwusina mabasa rwakafawo.
